

<!DOCTYPE html>


<html lang="en" >

  <head>
    <meta charset="utf-8" />
    <meta name="viewport" content="width=device-width, initial-scale=1.0" /><meta name="generator" content="Docutils 0.17.1: http://docutils.sourceforge.net/" />

    <title>南柯太守传 &#8212; 唐宋传奇</title>
  
  
  
  <script data-cfasync="false">
    document.documentElement.dataset.mode = localStorage.getItem("mode") || "";
    document.documentElement.dataset.theme = localStorage.getItem("theme") || "light";
  </script>
  
  <!-- Loaded before other Sphinx assets -->
  <link href="_static/styles/theme.css?digest=e353d410970836974a52" rel="stylesheet" />
<link href="_static/styles/bootstrap.css?digest=e353d410970836974a52" rel="stylesheet" />
<link href="_static/styles/pydata-sphinx-theme.css?digest=e353d410970836974a52" rel="stylesheet" />

  
  <link href="_static/vendor/fontawesome/6.1.2/css/all.min.css?digest=e353d410970836974a52" rel="stylesheet" />
  <link rel="preload" as="font" type="font/woff2" crossorigin href="_static/vendor/fontawesome/6.1.2/webfonts/fa-solid-900.woff2" />
<link rel="preload" as="font" type="font/woff2" crossorigin href="_static/vendor/fontawesome/6.1.2/webfonts/fa-brands-400.woff2" />
<link rel="preload" as="font" type="font/woff2" crossorigin href="_static/vendor/fontawesome/6.1.2/webfonts/fa-regular-400.woff2" />

    <link rel="stylesheet" type="text/css" href="_static/pygments.css" />
    <link rel="stylesheet" href="_static/styles/sphinx-book-theme.css?digest=14f4ca6b54d191a8c7657f6c759bf11a5fb86285" type="text/css" />
    <link rel="stylesheet" type="text/css" href="_static/togglebutton.css" />
    <link rel="stylesheet" type="text/css" href="_static/copybutton.css" />
    <link rel="stylesheet" type="text/css" href="_static/mystnb.4510f1fc1dee50b3e5859aac5469c37c29e427902b24a333a5f9fcb2f0b3ac41.css" />
    <link rel="stylesheet" type="text/css" href="_static/sphinx-thebe.css" />
    <link rel="stylesheet" type="text/css" href="_static/proof.css" />
    <link rel="stylesheet" type="text/css" href="_static/design-style.4045f2051d55cab465a707391d5b2007.min.css" />
  
  <!-- Pre-loaded scripts that we'll load fully later -->
  <link rel="preload" as="script" href="_static/scripts/bootstrap.js?digest=e353d410970836974a52" />
<link rel="preload" as="script" href="_static/scripts/pydata-sphinx-theme.js?digest=e353d410970836974a52" />

    <script data-url_root="./" id="documentation_options" src="_static/documentation_options.js"></script>
    <script src="_static/jquery.js"></script>
    <script src="_static/underscore.js"></script>
    <script src="_static/_sphinx_javascript_frameworks_compat.js"></script>
    <script src="_static/doctools.js"></script>
    <script src="_static/clipboard.min.js"></script>
    <script src="_static/copybutton.js"></script>
    <script src="_static/scripts/sphinx-book-theme.js?digest=5a5c038af52cf7bc1a1ec88eea08e6366ee68824"></script>
    <script>let toggleHintShow = 'Click to show';</script>
    <script>let toggleHintHide = 'Click to hide';</script>
    <script>let toggleOpenOnPrint = 'true';</script>
    <script src="_static/togglebutton.js"></script>
    <script>var togglebuttonSelector = '.toggle, .admonition.dropdown';</script>
    <script src="_static/design-tabs.js"></script>
    <script>const THEBE_JS_URL = "https://unpkg.com/thebe@0.8.2/lib/index.js"
const thebe_selector = ".thebe,.cell"
const thebe_selector_input = "pre"
const thebe_selector_output = ".output, .cell_output"
</script>
    <script async="async" src="_static/sphinx-thebe.js"></script>
    <script>DOCUMENTATION_OPTIONS.pagename = 'chap11';</script>
    <link rel="index" title="Index" href="genindex.html" />
    <link rel="search" title="Search" href="search.html" />
    <link rel="next" title="无双传" href="chap12.html" />
    <link rel="prev" title="昆仑奴传" href="chap10.html" />
  <meta name="viewport" content="width=device-width, initial-scale=1"/>
  <meta name="docsearch:language" content="en"/>
  </head>
  
  
  <body data-bs-spy="scroll" data-bs-target=".bd-toc-nav" data-offset="180" data-bs-root-margin="0px 0px -60%" data-default-mode="">

  
  
  <a class="skip-link" href="#main-content">Skip to main content</a>
  
  <input type="checkbox"
          class="sidebar-toggle"
          name="__primary"
          id="__primary"/>
  <label class="overlay overlay-primary" for="__primary"></label>
  
  <input type="checkbox"
          class="sidebar-toggle"
          name="__secondary"
          id="__secondary"/>
  <label class="overlay overlay-secondary" for="__secondary"></label>
  
  <div class="search-button__wrapper">
    <div class="search-button__overlay"></div>
    <div class="search-button__search-container">
<form class="bd-search d-flex align-items-center"
      action="search.html"
      method="get">
  <i class="fa-solid fa-magnifying-glass"></i>
  <input type="search"
         class="form-control"
         name="q"
         id="search-input"
         placeholder="Search this book..."
         aria-label="Search this book..."
         autocomplete="off"
         autocorrect="off"
         autocapitalize="off"
         spellcheck="false"/>
  <span class="search-button__kbd-shortcut"><kbd class="kbd-shortcut__modifier">Ctrl</kbd>+<kbd>K</kbd></span>
</form></div>
  </div>
  
    <nav class="bd-header navbar navbar-expand-lg bd-navbar">
    </nav>
  
  <div class="bd-container">
    <div class="bd-container__inner bd-page-width">
      
      <div class="bd-sidebar-primary bd-sidebar">
        

  
  <div class="sidebar-header-items sidebar-primary__section">
    
    
    
    
  </div>
  
    <div class="sidebar-primary-items__start sidebar-primary__section">
        <div class="sidebar-primary-item">
  

<a class="navbar-brand logo" href="intro.html">
  
  
  
  
    
    
      
    
    
    <img src="_static/logo.jpg" class="logo__image only-light" alt="Logo image"/>
    <script>document.write(`<img src="_static/logo.jpg" class="logo__image only-dark" alt="Logo image"/>`);</script>
  
  
</a></div>
        <div class="sidebar-primary-item"><nav class="bd-links" id="bd-docs-nav" aria-label="Main">
    <div class="bd-toc-item navbar-nav active">
        
        <ul class="nav bd-sidenav bd-sidenav__home-link">
            <li class="toctree-l1">
                <a class="reference internal" href="intro.html">
                    唐宋传奇目录          
                </a>
            </li>
        </ul>
        <ul class="current nav bd-sidenav">
<li class="toctree-l1"><a class="reference internal" href="preface.html">序言</a></li>
<li class="toctree-l1"><a class="reference internal" href="chap1.html">李娃传</a></li>
<li class="toctree-l1"><a class="reference internal" href="chap2.html">游仙窟</a></li>
<li class="toctree-l1"><a class="reference internal" href="chap3.html">霍小玉传</a></li>
<li class="toctree-l1"><a class="reference internal" href="chap4.html">虬髯客传</a></li>
<li class="toctree-l1"><a class="reference internal" href="chap5.html">柳毅传</a></li>
<li class="toctree-l1"><a class="reference internal" href="chap6.html">莺莺传</a></li>
<li class="toctree-l1"><a class="reference internal" href="chap7.html">长恨歌传</a></li>
<li class="toctree-l1"><a class="reference internal" href="chap8.html">离魂记</a></li>
<li class="toctree-l1"><a class="reference internal" href="chap9.html">聂隐娘</a></li>
<li class="toctree-l1"><a class="reference internal" href="chap10.html">昆仑奴传</a></li>
<li class="toctree-l1 current active"><a class="current reference internal" href="#">南柯太守传</a></li>
<li class="toctree-l1"><a class="reference internal" href="chap12.html">无双传</a></li>
<li class="toctree-l1"><a class="reference internal" href="chap13.html">非烟传</a></li>
<li class="toctree-l1"><a class="reference internal" href="chap14.html">杨太真外传</a></li>
<li class="toctree-l1"><a class="reference internal" href="chap15.html">人面桃花</a></li>
<li class="toctree-l1"><a class="reference internal" href="chap16.html">枕中记</a></li>
<li class="toctree-l1"><a class="reference internal" href="chap17.html">古岳渎经</a></li>
<li class="toctree-l1"><a class="reference internal" href="chap18.html">红线传</a></li>
<li class="toctree-l1"><a class="reference internal" href="chap19.html">破镜重圆</a></li>
</ul>

    </div>
</nav></div>
    </div>
  
  
  <div class="sidebar-primary-items__end sidebar-primary__section">
  </div>
  
  <div id="rtd-footer-container"></div>


      </div>
      
      <main id="main-content" class="bd-main">
        
        

<div class="sbt-scroll-pixel-helper"></div>

          <div class="bd-content">
            <div class="bd-article-container">
              
              <div class="bd-header-article">
<div class="header-article-items header-article__inner">
  
    <div class="header-article-items__start">
      
        <div class="header-article-item"><label class="sidebar-toggle primary-toggle btn btn-sm" for="__primary" title="Toggle primary sidebar" data-bs-placement="bottom" data-bs-toggle="tooltip">
  <span class="fa-solid fa-bars"></span>
</label></div>
      
    </div>
  
  
    <div class="header-article-items__end">
      
        <div class="header-article-item">

<div class="article-header-buttons">





<div class="dropdown dropdown-source-buttons">
  <button class="btn dropdown-toggle" type="button" data-bs-toggle="dropdown" aria-expanded="false" aria-label="Source repositories">
    <i class="fab fa-github"></i>
  </button>
  <ul class="dropdown-menu">
      
      
      
      <li><a href="https://github.com/executablebooks/jupyter-book" target="_blank"
   class="btn btn-sm btn-source-repository-button dropdown-item"
   title="Source repository"
   data-bs-placement="left" data-bs-toggle="tooltip"
>
  

<span class="btn__icon-container">
  <i class="fab fa-github"></i>
  </span>
<span class="btn__text-container">Repository</span>
</a>
</li>
      
      
      
      
      <li><a href="https://github.com/executablebooks/jupyter-book/issues/new?title=Issue%20on%20page%20%2Fchap11.html&body=Your%20issue%20content%20here." target="_blank"
   class="btn btn-sm btn-source-issues-button dropdown-item"
   title="Open an issue"
   data-bs-placement="left" data-bs-toggle="tooltip"
>
  

<span class="btn__icon-container">
  <i class="fas fa-lightbulb"></i>
  </span>
<span class="btn__text-container">Open issue</span>
</a>
</li>
      
  </ul>
</div>






<div class="dropdown dropdown-download-buttons">
  <button class="btn dropdown-toggle" type="button" data-bs-toggle="dropdown" aria-expanded="false" aria-label="Download this page">
    <i class="fas fa-download"></i>
  </button>
  <ul class="dropdown-menu">
      
      
      
      <li><a href="_sources/chap11.md" target="_blank"
   class="btn btn-sm btn-download-source-button dropdown-item"
   title="Download source file"
   data-bs-placement="left" data-bs-toggle="tooltip"
>
  

<span class="btn__icon-container">
  <i class="fas fa-file"></i>
  </span>
<span class="btn__text-container">.md</span>
</a>
</li>
      
      
      
      
      <li>
<button onclick="window.print()"
  class="btn btn-sm btn-download-pdf-button dropdown-item"
  title="Print to PDF"
  data-bs-placement="left" data-bs-toggle="tooltip"
>
  

<span class="btn__icon-container">
  <i class="fas fa-file-pdf"></i>
  </span>
<span class="btn__text-container">.pdf</span>
</button>
</li>
      
  </ul>
</div>




<button onclick="toggleFullScreen()"
  class="btn btn-sm btn-fullscreen-button"
  title="Fullscreen mode"
  data-bs-placement="bottom" data-bs-toggle="tooltip"
>
  

<span class="btn__icon-container">
  <i class="fas fa-expand"></i>
  </span>

</button>


<script>
document.write(`
  <button class="theme-switch-button btn btn-sm btn-outline-primary navbar-btn rounded-circle" title="light/dark" aria-label="light/dark" data-bs-placement="bottom" data-bs-toggle="tooltip">
    <span class="theme-switch" data-mode="light"><i class="fa-solid fa-sun"></i></span>
    <span class="theme-switch" data-mode="dark"><i class="fa-solid fa-moon"></i></span>
    <span class="theme-switch" data-mode="auto"><i class="fa-solid fa-circle-half-stroke"></i></span>
  </button>
`);
</script>

<script>
document.write(`
  <button class="btn btn-sm navbar-btn search-button search-button__button" title="Search" aria-label="Search" data-bs-placement="bottom" data-bs-toggle="tooltip">
    <i class="fa-solid fa-magnifying-glass"></i>
  </button>
`);
</script>

</div></div>
      
    </div>
  
</div>
</div>
              
              

<div id="jb-print-docs-body" class="onlyprint">
    <h1>南柯太守传</h1>
    <!-- Table of contents -->
    <div id="print-main-content">
        <div id="jb-print-toc">
            
        </div>
    </div>
</div>

              
                
<div id="searchbox"></div>
                <article class="bd-article" role="main">
                  
  <section class="tex2jax_ignore mathjax_ignore" id="id1">
<h1>南柯太守传<a class="headerlink" href="#id1" title="Permalink to this heading">#</a></h1>
<p><img alt="" src="_images/cover.jpg" /></p>
<p>南柯太守传</p>
<p>李公佐著</p>
<p>淳于棼东平淳于棼，吴、楚游侠之士。嗜酒使气，不守细行。累巨产，养豪客。曾以武艺补
淮南军裨将，因使酒忤帅，斥逐落魄，纵诞饮酒为事。家住广陵郡东十里。所居宅南，有大古槐一
株，枝干修长，清阴数亩。淳于生日，与群豪大饮其下，其以唐贞元七年九月，因沉醉致疾。时二
友人于坐扶生归家，卧于堂东庑之下。二友谓生曰：“子其寝矣，予将秣马濯足，俟子小愈而去。
”</p>
<p>生解衣就枕，昏然忽忽，仿佛若梦。见二紫衣使者，跪拜生曰：“槐安国王遣小臣致命奉邀。
”生不觉下榻整衣，随二使至门。见青油小车，驾以白牡，左右从者七八，扶生上车，出大户，指
古槐穴而去。使者即驱人穴中，生颇甚异之，不敢致问。豁见山川、风候、草木、道路，与人世甚
殊。前行数十里，有郛郭城堞，车舆人物，不绝于路。生左右传车者，传呼甚严，行者亦争避于左
右。又人大城，朱门重楼，楼上有金书，题曰：“大槐安国”。执门者趋拜奔走。旋有一骑传呼曰：
“王以驸马远降，令且息东华馆。”因前导而去。</p>
<p>俄见一门洞开，生降车而入。采槛雕楹，华木珍果，列植于庭下；几案茵褥，帘帏肴膳，陈设
于庭上。生心甚自悦。复有呼曰：“右相且至。”生降阶祗奉，有一人紫衣象简前趋，宾主之仪敬
尽焉。右相曰：“寡君不以敝国远僻，奉迎君子，托以姻亲。”生曰：“某以贱劣之躯，岂敢是望
。”右相因请生同诣其所。行可百步，人朱门，矛戟斧钺，布列左右，军吏数百，避易道侧。生有
平生酒徒周弁者，亦趋其中；生私心悦之，不敢前问。右相引生升广殿，御卫严肃，若至尊之所。
见一人长大端严，居正位，衣素练服，簪朱华冠。生战栗，不敢仰视。左右侍者令生拜。王曰：“
前奉贤尊命，不弃小国，许令次女瑶芳，奉事君子。”生但俯伏而已，不敢致词。王曰：“且就宾
宇，续造仪式。”</p>
<p>有顷，右相亦与生偕还馆舍。生私心念之，意以为父在边将，因没虏中，不知存亡。将谓父北
蕃交逊，而致兹事，心甚迷惑，不知其由。是夕，羔雁币帛，威容仪度，伎乐丝竹，肴膳灯烛，车
骑礼物之用，无不咸备。有群女，或称华阳姑，或称青溪姑，或称上仙子，或称下仙子，若名者数
辈，皆侍从左右。冠翠风冠，衣金霞帔，彩碧金钿，目不可视。遨游戏乐，往来其门，争以淳于郎
为戏弄。凤态妖丽，言词巧艳，生莫能对。复有一女谓生曰：“昨上巳日，吾从灵芝夫人过禅智寺，
于天竺院。观石延舞《婆罗门》。吾与诸女坐北牖石榻上，时君少年，亦解骑来看。君独强来亲洽，
言笑调谑。吾与琼英妹结绛中，挂于竹枝上，君独不忆念之乎？又七月十六日，吾于孝感寺，悟上
真子，听契玄法师讲《观音经》。吾于讲下舍金凤钗两只，上真子舍水犀合子一枚。时君亦讲筵中，
于法师处请钗合视之，赏叹再三，嗟异良久。顾余辈曰：‘人之与物，皆非野间所有。’或问吾氏，
或访吾里，吾亦不答。情意恋恋，瞩盼不舍，君岂不思念之乎？”生曰：“中心藏之，何日忘之。
”群女曰：“不意今日与此君为眷属。”复有三人，冠带甚伟，前拜生曰：“奉命为驸马相者。”
中一人与生且故，生指曰：“子非冯翊田子华乎？”对曰：“然。”生前，执手叙旧久之。生谓曰：
“子何以居此？”于华曰：“吾放游，获受知于右相武成侯段公，因以栖托。”生复问曰：“周弁
在此，知之乎？”子华曰：“周生，贵人也。职为司隶，权势盛甚，吾数蒙庇护。”言笑甚欢。俄
传声曰：“驸马可进矣。”三子取剑佩冕服更衣之。子华曰：“不意今日获睹于盛礼，无以相忘也
。”有仙姬数十，奏诸异乐，婉转清亮，曲调凄悲，非人间之所闻听。有执烛引道者，亦数十。左
右见金翠步障，彩碧玲珑，不断数里。生端坐车中，心意恍惚，甚不自安，田子华数言笑以解之。
向者群女姑姊，各乘凤翼辇，亦往来其间。</p>
<p>至一门，号“修仪宫”，群仙姑姊亦纷然在侧，令生降车辇，拜，揖让升降，一如人间。撤障
去扇，见一女子，云号金枝公主，年可十四五，俨若神仙。效欢之礼，颇亦明显。生自尔情义日洽，
荣辉日盛，出入车服，游宴宾御，次于王者。王命生与群僚备武卫，大猎于国西灵龟山。山阜峻秀，
川泽广远，林树丰茂，飞禽走兽，无不蓄之。师徒大获，竟夕而还。生因他日启王曰：“臣顷结好
之日，大王云奉臣父之命。臣父顷佐边将，用兵失利，陷没胡中，迩来绝书，告十七八岁矣。王既
知所在，臣请一往拜观。”王遽谓曰：“亲家翁职守北上，信问不绝，卿但具书状知闻，未用便去
。”遂命妻馈致贺之礼，一以遣之。数夕还答，生验书本意，皆父平生之迹，书中忆念教诲，情意
委曲，皆如昔年。复问亲戚存亡，闾里兴废。复言道路乖远，凤烟阻绝。词意悲苦，言语哀伤。又
不令生来观，云：“岁在丁丑，当与汝相见。”生捧书悲咽，情不自堪。</p>
<p>他日，妻谓生曰：“子岂不思为官乎？”生曰：“我，放荡者，不习政事。”妻曰：“卿但为
之，予当奉赞。”妻遂自于王。累曰，谓生曰：“吾南柯政事不理，太守黜废，欲藉卿才，可屈往
之，便与小女同行。”生敬受教命。王遂敕有司备太守行李。因出金玉、锦绣、箱箧、仆妾、车马，
列于广衢，以饯公主之行。生少游侠，曾不敢有望，至是甚悦。因上表曰：“臣将门余子，素无艺
术，猥当大任，必败朝章。自悲负乘，绎致覆。今欲广求贤哲，以赞不逮。伏见司隶颖川周弁，忠
亮刚直，守法不回，有毗佐之器。处士冯翊田子华，清慎通变，达政化之源。二人与臣有十年之旧，
备知才用，可托政事。周请署南柯司宪，田请署司农。庶使臣政绩有闻，宪章不紊也。”王并依求
以遣之。其夕，王与夫人饯于国南。王谓生曰：“南柯，国之大郡。土地丰穰，人物豪盛，非惠政
不能治之。况有周、田二赞，卿其勉之，以副国念。”夫人戒公主曰：“淳于郎性刚好酒，加之少
年，为妇之道，贵乎顺柔，尔善事之，吾无忧矣。南柯虽封疆不遥，晨昏有间，今日睽别，宁不沾
巾。”生与妻拜首南去，登车拥骑，言笑甚欢。</p>
<p>累夕达郡。郡有官吏、僧道、耆老、音乐、车舆、武卫、銮铃，争来迎奉。人物阗咽，钟鼓喧
哗不绝。十数里，见雉堞台观，佳气郁郁。入大城门，门亦有大榜，题以金字，曰：“南柯郡城”，
见朱轩户，森然深邃。生下车，省风俗，疗病苦，政事委以周、田，郡中大理。自守郡二十载，风
化广被，百姓歌谣，建功德碑，立生祠宇。王甚重之，赐食邑，锡爵位，居台辅。周、田皆以政治
著闻，递迁位。生有五男二女。男以门荫授官，女亦聘于王族，荣耀显赫，一时之盛，代莫比之。
是岁，有檀萝国者，来伐是郡。王命生训将练师以征之。乃表周弃将兵三万，以拒贼之众于瑶
台城。弁刚勇轻敌，师徒败绩，弁单骑裸身潜遁，夜归城。贼亦收辎重销甲而还。生因囚弁以请罪。
王并舍之。</p>
<p>是月，司宪周弁疽发背，卒。生妻公主遘疾，旬日又薨。生因请罢郡，护丧赴国。王许之。便
以司农田子华行南柯太守事。生哀恸发引，威仪在途，男女叫号，人吏奠馔，攀辕遮道者不可胜数，
遂达于国。王与夫人素衣哭于郊，候灵舆之至。谥公主曰“顺仪公主”。备仪仗羽葆鼓吹，葬于国
东十里盘龙冈。是月，故司宪子荣信，亦护丧赴国。</p>
<p>生久镇外藩，结好中国，贵门豪族，靡不是洽。自罢郡还国，出入无恒，交游宾从，威福日盛。
王意疑惮之。时有国人上表云：“玄象见，国有大恐。都邑迁徙，宗庙崩坏。衅起他族，事在萧墙。
”时议以生侈之应也。遂夺生侍卫，禁生游从，处之私第。生自恃守郡多年，曾无败政，流言怨悖，
郁郁不乐。王亦知之，因命生曰：“姻亲二十余年，不幸小女夭枉，不得与君子偕老，良用痛伤。
”夫人因留孙自鞠育之。又谓生曰：“卿离家多时，可暂归本里，一见亲族。诸孙留此，无以为念。
后三年，当令迎生。”生曰：“此乃家矣，何更归焉？”王笑曰：“卿本人间，家非在此。”生忽
若昏睡，懵然久之，方乃发悟前事，遂流涕请还。王顾左右以送生，生再拜而去。</p>
<p>复见前二紫衣使者从焉。至大户门外，见所乘车甚劣，左右亲使御仆，遂无一人，心甚叹异。
生上车行可数里，复出大城。宛是昔年东来之途，山川原野，依然如旧。所送二使者，甚无威势。
生愈怏怏。生问使者曰：“广陵郡何时可到？”二使讴歌自若，乃答曰：“少顷即至。”俄出一穴，
见本里闾巷，不改往日，潸然自悲，不觉流涕。二使者引生下车，入其门，升自阶，己身卧于堂东
庑之下。生甚惊畏，不敢前近。二使因大呼生之姓名数声，生遂发寤如初。见家之童仆拥于庭，二
客濯足于榻，斜日未隐于西垣，余樽尚湛于东牖。梦中倏忽，若度一世矣。</p>
<p>生感念嗟叹，遂呼二客而语之。惊骇。因与生出外，寻槐下穴，生指曰：“此即梦中所经入处
。”二客将谓狐狸木媚之所为祟。遂命仆夫荷斤斧，断拥肿，折查，寻穴究源。旁可袤丈，有大穴
洞。洞然明朗，可容一榻，上有积土壤，以为城郭台殿之状。有蚁数斛，隐聚其中。中有小台，其
色若丹。一大蚁处之，素翼朱首，长可三寸。左右大蚁数十辅之，诸蚁不敢近，是其王矣。即槐安
国都也。又旁一穴，直上南枝，可四丈，宛转方中，亦有土城小楼，群蚁亦处其中，即生所领南柯
郡也。又一穴，西去二丈，磅礴空墟，嵌异状。中有一腐龟壳，大如斗。积雨浸润，小草丛生，繁
茂翳荟，掩映振壳，即生所猎灵龟山也。又旁一穴，东去丈余，古根盘屈，若龙虺之状。中有小土
壤，高尺余，即生所葬妻盘龙冈之墓也。追想前事，感叹于怀，披阅穷迹，皆符所梦。不欲二客坏
之，还令掩塞如旧。是夕，风雨暴发。旦视其穴，遂失群蚁，莫知所去。故先言“国有大恐，都邑
迁徙”，此其验矣。复念檀萝征伐之事，又请二客访迹于外。宅东一里有古涸涧，侧有大檀树一株，
藤萝拥织，上不见日。旁有小穴，亦有群蚁隐聚其间。檀萝之国，岂非此耶？嗟乎！蚁之灵异，犹
不可穷，况山藏木伏之大者所变化乎？时生酒徒周弁、田子华并居六合县，不与生过从旬日矣。生
遽遣家童疾往候之。周生暴疾已逝，田子华亦寝疾于床。生感南柯之浮虚，悟人世之倏忽，遂栖心
道门，绝弃酒色。后三年，岁在丁丑，亦终于家。时年四十七，将符宿契之限矣。</p>
<p>公佐贞元十八年秋八月，自吴之洛，泊淮浦。偶觌淳于生貌楚，询访遗迹，反复再三，事皆摭
实，辄编寻成传，以资好事。虽稽神语怪，事涉非经，而窃位著生，翼将为戒。后之君子，幸以南
柯为偶然，无以名位骄于天壤间云。</p>
<p>前华州参军李肇赞曰：贵极禄位，权倾国都，达人视此，蚁聚何殊。</p>
</section>

    <script type="text/x-thebe-config">
    {
        requestKernel: true,
        binderOptions: {
            repo: "binder-examples/jupyter-stacks-datascience",
            ref: "master",
        },
        codeMirrorConfig: {
            theme: "abcdef",
            mode: "python"
        },
        kernelOptions: {
            name: "python3",
            path: "./."
        },
        predefinedOutput: true
    }
    </script>
    <script>kernelName = 'python3'</script>

                </article>
              

              
              
                <footer class="bd-footer-article">
                  
<div class="footer-article-items footer-article__inner">
  
    <div class="footer-article-item"><!-- Previous / next buttons -->
<div class="prev-next-area">
    <a class="left-prev"
       href="chap10.html"
       title="previous page">
      <i class="fa-solid fa-angle-left"></i>
      <div class="prev-next-info">
        <p class="prev-next-subtitle">previous</p>
        <p class="prev-next-title">昆仑奴传</p>
      </div>
    </a>
    <a class="right-next"
       href="chap12.html"
       title="next page">
      <div class="prev-next-info">
        <p class="prev-next-subtitle">next</p>
        <p class="prev-next-title">无双传</p>
      </div>
      <i class="fa-solid fa-angle-right"></i>
    </a>
</div></div>
  
</div>

                </footer>
              
            </div>
            
            
              
            
          </div>
          <footer class="bd-footer-content">
            
<div class="bd-footer-content__inner container">
  
  <div class="footer-item">
    
<p class="component-author">
By Liang Liu
</p>

  </div>
  
  <div class="footer-item">
    
  <p class="copyright">
    
      © Copyright 2022.
      <br/>
    
  </p>

  </div>
  
  <div class="footer-item">
    
  </div>
  
  <div class="footer-item">
    
  </div>
  
</div>
          </footer>
        

      </main>
    </div>
  </div>
  
  <!-- Scripts loaded after <body> so the DOM is not blocked -->
  <script src="_static/scripts/bootstrap.js?digest=e353d410970836974a52"></script>
<script src="_static/scripts/pydata-sphinx-theme.js?digest=e353d410970836974a52"></script>

  <footer class="bd-footer">
  </footer>
  </body>
</html>