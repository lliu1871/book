{
 "cells": [
  {
   "cell_type": "markdown",
   "id": "86fedb16",
   "metadata": {},
   "source": [
    "# 南柯太守传\n",
    "\n",
    "![](image/cover.jpg)\n",
    "\n",
    "南柯太守传\n",
    "\n",
    "李公佐著\n",
    "\n",
    "淳于棼东平淳于棼，吴、楚游侠之士。嗜酒使气，不守细行。累巨产，养豪客。曾以武艺补\n",
    "淮南军裨将，因使酒忤帅，斥逐落魄，纵诞饮酒为事。家住广陵郡东十里。所居宅南，有大古槐一\n",
    "株，枝干修长，清阴数亩。淳于生日，与群豪大饮其下，其以唐贞元七年九月，因沉醉致疾。时二\n",
    "友人于坐扶生归家，卧于堂东庑之下。二友谓生曰：“子其寝矣，予将秣马濯足，俟子小愈而去。\n",
    "”\n",
    "\n",
    "生解衣就枕，昏然忽忽，仿佛若梦。见二紫衣使者，跪拜生曰：“槐安国王遣小臣致命奉邀。\n",
    "”生不觉下榻整衣，随二使至门。见青油小车，驾以白牡，左右从者七八，扶生上车，出大户，指\n",
    "古槐穴而去。使者即驱人穴中，生颇甚异之，不敢致问。豁见山川、风候、草木、道路，与人世甚\n",
    "殊。前行数十里，有郛郭城堞，车舆人物，不绝于路。生左右传车者，传呼甚严，行者亦争避于左\n",
    "右。又人大城，朱门重楼，楼上有金书，题曰：“大槐安国”。执门者趋拜奔走。旋有一骑传呼曰：\n",
    "“王以驸马远降，令且息东华馆。”因前导而去。\n",
    "\n",
    "俄见一门洞开，生降车而入。采槛雕楹，华木珍果，列植于庭下；几案茵褥，帘帏肴膳，陈设\n",
    "于庭上。生心甚自悦。复有呼曰：“右相且至。”生降阶祗奉，有一人紫衣象简前趋，宾主之仪敬\n",
    "尽焉。右相曰：“寡君不以敝国远僻，奉迎君子，托以姻亲。”生曰：“某以贱劣之躯，岂敢是望\n",
    "。”右相因请生同诣其所。行可百步，人朱门，矛戟斧钺，布列左右，军吏数百，避易道侧。生有\n",
    "平生酒徒周弁者，亦趋其中；生私心悦之，不敢前问。右相引生升广殿，御卫严肃，若至尊之所。\n",
    "见一人长大端严，居正位，衣素练服，簪朱华冠。生战栗，不敢仰视。左右侍者令生拜。王曰：“\n",
    "前奉贤尊命，不弃小国，许令次女瑶芳，奉事君子。”生但俯伏而已，不敢致词。王曰：“且就宾\n",
    "宇，续造仪式。”\n",
    "\n",
    "有顷，右相亦与生偕还馆舍。生私心念之，意以为父在边将，因没虏中，不知存亡。将谓父北\n",
    "蕃交逊，而致兹事，心甚迷惑，不知其由。是夕，羔雁币帛，威容仪度，伎乐丝竹，肴膳灯烛，车\n",
    "骑礼物之用，无不咸备。有群女，或称华阳姑，或称青溪姑，或称上仙子，或称下仙子，若名者数\n",
    "辈，皆侍从左右。冠翠风冠，衣金霞帔，彩碧金钿，目不可视。遨游戏乐，往来其门，争以淳于郎\n",
    "为戏弄。凤态妖丽，言词巧艳，生莫能对。复有一女谓生曰：“昨上巳日，吾从灵芝夫人过禅智寺，\n",
    "于天竺院。观石延舞《婆罗门》。吾与诸女坐北牖石榻上，时君少年，亦解骑来看。君独强来亲洽，\n",
    "言笑调谑。吾与琼英妹结绛中，挂于竹枝上，君独不忆念之乎？又七月十六日，吾于孝感寺，悟上\n",
    "真子，听契玄法师讲《观音经》。吾于讲下舍金凤钗两只，上真子舍水犀合子一枚。时君亦讲筵中，\n",
    "于法师处请钗合视之，赏叹再三，嗟异良久。顾余辈曰：‘人之与物，皆非野间所有。’或问吾氏，\n",
    "或访吾里，吾亦不答。情意恋恋，瞩盼不舍，君岂不思念之乎？”生曰：“中心藏之，何日忘之。\n",
    "”群女曰：“不意今日与此君为眷属。”复有三人，冠带甚伟，前拜生曰：“奉命为驸马相者。”\n",
    "中一人与生且故，生指曰：“子非冯翊田子华乎？”对曰：“然。”生前，执手叙旧久之。生谓曰：\n",
    "“子何以居此？”于华曰：“吾放游，获受知于右相武成侯段公，因以栖托。”生复问曰：“周弁\n",
    "在此，知之乎？”子华曰：“周生，贵人也。职为司隶，权势盛甚，吾数蒙庇护。”言笑甚欢。俄\n",
    "传声曰：“驸马可进矣。”三子取剑佩冕服更衣之。子华曰：“不意今日获睹于盛礼，无以相忘也\n",
    "。”有仙姬数十，奏诸异乐，婉转清亮，曲调凄悲，非人间之所闻听。有执烛引道者，亦数十。左\n",
    "右见金翠步障，彩碧玲珑，不断数里。生端坐车中，心意恍惚，甚不自安，田子华数言笑以解之。\n",
    "向者群女姑姊，各乘凤翼辇，亦往来其间。\n",
    "\n",
    "至一门，号“修仪宫”，群仙姑姊亦纷然在侧，令生降车辇，拜，揖让升降，一如人间。撤障\n",
    "去扇，见一女子，云号金枝公主，年可十四五，俨若神仙。效欢之礼，颇亦明显。生自尔情义日洽，\n",
    "荣辉日盛，出入车服，游宴宾御，次于王者。王命生与群僚备武卫，大猎于国西灵龟山。山阜峻秀，\n",
    "川泽广远，林树丰茂，飞禽走兽，无不蓄之。师徒大获，竟夕而还。生因他日启王曰：“臣顷结好\n",
    "之日，大王云奉臣父之命。臣父顷佐边将，用兵失利，陷没胡中，迩来绝书，告十七八岁矣。王既\n",
    "知所在，臣请一往拜观。”王遽谓曰：“亲家翁职守北上，信问不绝，卿但具书状知闻，未用便去\n",
    "。”遂命妻馈致贺之礼，一以遣之。数夕还答，生验书本意，皆父平生之迹，书中忆念教诲，情意\n",
    "委曲，皆如昔年。复问亲戚存亡，闾里兴废。复言道路乖远，凤烟阻绝。词意悲苦，言语哀伤。又\n",
    "不令生来观，云：“岁在丁丑，当与汝相见。”生捧书悲咽，情不自堪。\n",
    "\n",
    "他日，妻谓生曰：“子岂不思为官乎？”生曰：“我，放荡者，不习政事。”妻曰：“卿但为\n",
    "之，予当奉赞。”妻遂自于王。累曰，谓生曰：“吾南柯政事不理，太守黜废，欲藉卿才，可屈往\n",
    "之，便与小女同行。”生敬受教命。王遂敕有司备太守行李。因出金玉、锦绣、箱箧、仆妾、车马，\n",
    "列于广衢，以饯公主之行。生少游侠，曾不敢有望，至是甚悦。因上表曰：“臣将门余子，素无艺\n",
    "术，猥当大任，必败朝章。自悲负乘，绎致覆。今欲广求贤哲，以赞不逮。伏见司隶颖川周弁，忠\n",
    "亮刚直，守法不回，有毗佐之器。处士冯翊田子华，清慎通变，达政化之源。二人与臣有十年之旧，\n",
    "备知才用，可托政事。周请署南柯司宪，田请署司农。庶使臣政绩有闻，宪章不紊也。”王并依求\n",
    "以遣之。其夕，王与夫人饯于国南。王谓生曰：“南柯，国之大郡。土地丰穰，人物豪盛，非惠政\n",
    "不能治之。况有周、田二赞，卿其勉之，以副国念。”夫人戒公主曰：“淳于郎性刚好酒，加之少\n",
    "年，为妇之道，贵乎顺柔，尔善事之，吾无忧矣。南柯虽封疆不遥，晨昏有间，今日睽别，宁不沾\n",
    "巾。”生与妻拜首南去，登车拥骑，言笑甚欢。\n",
    "\n",
    "累夕达郡。郡有官吏、僧道、耆老、音乐、车舆、武卫、銮铃，争来迎奉。人物阗咽，钟鼓喧\n",
    "哗不绝。十数里，见雉堞台观，佳气郁郁。入大城门，门亦有大榜，题以金字，曰：“南柯郡城”，\n",
    "见朱轩户，森然深邃。生下车，省风俗，疗病苦，政事委以周、田，郡中大理。自守郡二十载，风\n",
    "化广被，百姓歌谣，建功德碑，立生祠宇。王甚重之，赐食邑，锡爵位，居台辅。周、田皆以政治\n",
    "著闻，递迁位。生有五男二女。男以门荫授官，女亦聘于王族，荣耀显赫，一时之盛，代莫比之。\n",
    "是岁，有檀萝国者，来伐是郡。王命生训将练师以征之。乃表周弃将兵三万，以拒贼之众于瑶\n",
    "台城。弁刚勇轻敌，师徒败绩，弁单骑裸身潜遁，夜归城。贼亦收辎重销甲而还。生因囚弁以请罪。\n",
    "王并舍之。\n",
    "\n",
    "是月，司宪周弁疽发背，卒。生妻公主遘疾，旬日又薨。生因请罢郡，护丧赴国。王许之。便\n",
    "以司农田子华行南柯太守事。生哀恸发引，威仪在途，男女叫号，人吏奠馔，攀辕遮道者不可胜数，\n",
    "遂达于国。王与夫人素衣哭于郊，候灵舆之至。谥公主曰“顺仪公主”。备仪仗羽葆鼓吹，葬于国\n",
    "东十里盘龙冈。是月，故司宪子荣信，亦护丧赴国。\n",
    "\n",
    "生久镇外藩，结好中国，贵门豪族，靡不是洽。自罢郡还国，出入无恒，交游宾从，威福日盛。\n",
    "王意疑惮之。时有国人上表云：“玄象见，国有大恐。都邑迁徙，宗庙崩坏。衅起他族，事在萧墙。\n",
    "”时议以生侈之应也。遂夺生侍卫，禁生游从，处之私第。生自恃守郡多年，曾无败政，流言怨悖，\n",
    "郁郁不乐。王亦知之，因命生曰：“姻亲二十余年，不幸小女夭枉，不得与君子偕老，良用痛伤。\n",
    "”夫人因留孙自鞠育之。又谓生曰：“卿离家多时，可暂归本里，一见亲族。诸孙留此，无以为念。\n",
    "后三年，当令迎生。”生曰：“此乃家矣，何更归焉？”王笑曰：“卿本人间，家非在此。”生忽\n",
    "若昏睡，懵然久之，方乃发悟前事，遂流涕请还。王顾左右以送生，生再拜而去。\n",
    "\n",
    "复见前二紫衣使者从焉。至大户门外，见所乘车甚劣，左右亲使御仆，遂无一人，心甚叹异。\n",
    "生上车行可数里，复出大城。宛是昔年东来之途，山川原野，依然如旧。所送二使者，甚无威势。\n",
    "生愈怏怏。生问使者曰：“广陵郡何时可到？”二使讴歌自若，乃答曰：“少顷即至。”俄出一穴，\n",
    "见本里闾巷，不改往日，潸然自悲，不觉流涕。二使者引生下车，入其门，升自阶，己身卧于堂东\n",
    "庑之下。生甚惊畏，不敢前近。二使因大呼生之姓名数声，生遂发寤如初。见家之童仆拥于庭，二\n",
    "客濯足于榻，斜日未隐于西垣，余樽尚湛于东牖。梦中倏忽，若度一世矣。\n",
    "\n",
    "生感念嗟叹，遂呼二客而语之。惊骇。因与生出外，寻槐下穴，生指曰：“此即梦中所经入处\n",
    "。”二客将谓狐狸木媚之所为祟。遂命仆夫荷斤斧，断拥肿，折查，寻穴究源。旁可袤丈，有大穴\n",
    "洞。洞然明朗，可容一榻，上有积土壤，以为城郭台殿之状。有蚁数斛，隐聚其中。中有小台，其\n",
    "色若丹。一大蚁处之，素翼朱首，长可三寸。左右大蚁数十辅之，诸蚁不敢近，是其王矣。即槐安\n",
    "国都也。又旁一穴，直上南枝，可四丈，宛转方中，亦有土城小楼，群蚁亦处其中，即生所领南柯\n",
    "郡也。又一穴，西去二丈，磅礴空墟，嵌异状。中有一腐龟壳，大如斗。积雨浸润，小草丛生，繁\n",
    "茂翳荟，掩映振壳，即生所猎灵龟山也。又旁一穴，东去丈余，古根盘屈，若龙虺之状。中有小土\n",
    "壤，高尺余，即生所葬妻盘龙冈之墓也。追想前事，感叹于怀，披阅穷迹，皆符所梦。不欲二客坏\n",
    "之，还令掩塞如旧。是夕，风雨暴发。旦视其穴，遂失群蚁，莫知所去。故先言“国有大恐，都邑\n",
    "迁徙”，此其验矣。复念檀萝征伐之事，又请二客访迹于外。宅东一里有古涸涧，侧有大檀树一株，\n",
    "藤萝拥织，上不见日。旁有小穴，亦有群蚁隐聚其间。檀萝之国，岂非此耶？嗟乎！蚁之灵异，犹\n",
    "不可穷，况山藏木伏之大者所变化乎？时生酒徒周弁、田子华并居六合县，不与生过从旬日矣。生\n",
    "遽遣家童疾往候之。周生暴疾已逝，田子华亦寝疾于床。生感南柯之浮虚，悟人世之倏忽，遂栖心\n",
    "道门，绝弃酒色。后三年，岁在丁丑，亦终于家。时年四十七，将符宿契之限矣。\n",
    "\n",
    "公佐贞元十八年秋八月，自吴之洛，泊淮浦。偶觌淳于生貌楚，询访遗迹，反复再三，事皆摭\n",
    "实，辄编寻成传，以资好事。虽稽神语怪，事涉非经，而窃位著生，翼将为戒。后之君子，幸以南\n",
    "柯为偶然，无以名位骄于天壤间云。\n",
    "\n",
    "前华州参军李肇赞曰：贵极禄位，权倾国都，达人视此，蚁聚何殊。"
   ]
  }
 ],
 "metadata": {
  "jupytext": {
   "cell_metadata_filter": "-all",
   "formats": "md:myst",
   "text_representation": {
    "extension": ".md",
    "format_name": "myst",
    "format_version": 0.13,
    "jupytext_version": "1.11.5"
   }
  },
  "kernelspec": {
   "display_name": "Python 3",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.7.4"
  },
  "source_map": [
   14
  ]
 },
 "nbformat": 4,
 "nbformat_minor": 5
}