
<!DOCTYPE html>

<html>
  <head>
    <meta charset="utf-8" />
    <meta name="viewport" content="width=device-width, initial-scale=1.0" /><meta name="generator" content="Docutils 0.17.1: http://docutils.sourceforge.net/" />

    <title>吕太后本纪 &#8212; 史记</title>
    
  <!-- Loaded before other Sphinx assets -->
  <link href="_static/styles/theme.css?digest=1999514e3f237ded88cf" rel="stylesheet">
<link href="_static/styles/pydata-sphinx-theme.css?digest=1999514e3f237ded88cf" rel="stylesheet">

    
  <link rel="stylesheet"
    href="_static/vendor/fontawesome/5.13.0/css/all.min.css">
  <link rel="preload" as="font" type="font/woff2" crossorigin
    href="_static/vendor/fontawesome/5.13.0/webfonts/fa-solid-900.woff2">
  <link rel="preload" as="font" type="font/woff2" crossorigin
    href="_static/vendor/fontawesome/5.13.0/webfonts/fa-brands-400.woff2">

    <link rel="stylesheet" type="text/css" href="_static/pygments.css" />
    <link rel="stylesheet" href="_static/styles/sphinx-book-theme.css?digest=5115cc725059bd94278eecd172e13a965bf8f5a9" type="text/css" />
    <link rel="stylesheet" type="text/css" href="_static/togglebutton.css" />
    <link rel="stylesheet" type="text/css" href="_static/copybutton.css" />
    <link rel="stylesheet" type="text/css" href="_static/mystnb.css" />
    <link rel="stylesheet" type="text/css" href="_static/sphinx-thebe.css" />
    <link rel="stylesheet" type="text/css" href="_static/proof.css" />
    <link rel="stylesheet" type="text/css" href="_static/design-style.b7bb847fb20b106c3d81b95245e65545.min.css" />
    
  <!-- Pre-loaded scripts that we'll load fully later -->
  <link rel="preload" as="script" href="_static/scripts/pydata-sphinx-theme.js?digest=1999514e3f237ded88cf">

    <script data-url_root="./" id="documentation_options" src="_static/documentation_options.js"></script>
    <script src="_static/jquery.js"></script>
    <script src="_static/underscore.js"></script>
    <script src="_static/doctools.js"></script>
    <script src="_static/clipboard.min.js"></script>
    <script src="_static/copybutton.js"></script>
    <script src="_static/scripts/sphinx-book-theme.js?digest=9c920249402e914e316237a7dbc6769907cce411"></script>
    <script>let toggleHintShow = 'Click to show';</script>
    <script>let toggleHintHide = 'Click to hide';</script>
    <script>let toggleOpenOnPrint = 'true';</script>
    <script src="_static/togglebutton.js"></script>
    <script>var togglebuttonSelector = '.toggle, .admonition.dropdown, .tag_hide_input div.cell_input, .tag_hide-input div.cell_input, .tag_hide_output div.cell_output, .tag_hide-output div.cell_output, .tag_hide_cell.cell, .tag_hide-cell.cell';</script>
    <script src="_static/design-tabs.js"></script>
    <script>const THEBE_JS_URL = "https://unpkg.com/thebe@0.8.2/lib/index.js"
const thebe_selector = ".thebe,.cell"
const thebe_selector_input = "pre"
const thebe_selector_output = ".output, .cell_output"
</script>
    <script async="async" src="_static/sphinx-thebe.js"></script>
    <link rel="index" title="Index" href="genindex.html" />
    <link rel="search" title="Search" href="search.html" />
    <link rel="next" title="孝文本纪" href="chap10.html" />
    <link rel="prev" title="高祖本纪" href="chap8.html" />
    <meta name="viewport" content="width=device-width, initial-scale=1" />
    <meta name="docsearch:language" content="None">
    

    <!-- Google Analytics -->
    
  </head>
  <body data-spy="scroll" data-target="#bd-toc-nav" data-offset="60">
<!-- Checkboxes to toggle the left sidebar -->
<input type="checkbox" class="sidebar-toggle" name="__navigation" id="__navigation" aria-label="Toggle navigation sidebar">
<label class="overlay overlay-navbar" for="__navigation">
    <div class="visually-hidden">Toggle navigation sidebar</div>
</label>
<!-- Checkboxes to toggle the in-page toc -->
<input type="checkbox" class="sidebar-toggle" name="__page-toc" id="__page-toc" aria-label="Toggle in-page Table of Contents">
<label class="overlay overlay-pagetoc" for="__page-toc">
    <div class="visually-hidden">Toggle in-page Table of Contents</div>
</label>
<!-- Headers at the top -->
<div class="announcement header-item noprint"></div>
<div class="header header-item noprint"></div>

    
    <div class="container-fluid" id="banner"></div>

    

    <div class="container-xl">
      <div class="row">
          
<!-- Sidebar -->
<div class="bd-sidebar noprint" id="site-navigation">
    <div class="bd-sidebar__content">
        <div class="bd-sidebar__top"><div class="navbar-brand-box">
    <a class="navbar-brand text-wrap" href="index.html">
      
        <!-- `logo` is deprecated in Sphinx 4.0, so remove this when we stop supporting 3 -->
        
      
      
      <img src="_static/logo.jpg" class="logo" alt="logo">
      
      
      <h1 class="site-logo" id="site-title">史记</h1>
      
    </a>
</div><form class="bd-search d-flex align-items-center" action="search.html" method="get">
  <i class="icon fas fa-search"></i>
  <input type="search" class="form-control" name="q" id="search-input" placeholder="Search this book..." aria-label="Search this book..." autocomplete="off" >
</form><nav class="bd-links" id="bd-docs-nav" aria-label="Main">
    <div class="bd-toc-item active">
        
        <ul class="nav bd-sidenav bd-sidenav__home-link">
            <li class="toctree-l1">
                <a class="reference internal" href="intro.html">
                    史记目录
                </a>
            </li>
        </ul>
        <ul class="current nav bd-sidenav">
 <li class="toctree-l1">
  <a class="reference internal" href="preface.html">
   史记简介
  </a>
 </li>
 <li class="toctree-l1">
  <a class="reference internal" href="chap1.html">
   五帝本纪
  </a>
 </li>
 <li class="toctree-l1">
  <a class="reference internal" href="chap2.html">
   夏本纪
  </a>
 </li>
 <li class="toctree-l1">
  <a class="reference internal" href="chap3.html">
   殷本纪
  </a>
 </li>
 <li class="toctree-l1">
  <a class="reference internal" href="chap4.html">
   周本纪
  </a>
 </li>
 <li class="toctree-l1">
  <a class="reference internal" href="chap5.html">
   秦本纪
  </a>
 </li>
 <li class="toctree-l1">
  <a class="reference internal" href="chap6.html">
   秦始皇本纪
  </a>
 </li>
 <li class="toctree-l1">
  <a class="reference internal" href="chap7.html">
   项羽本纪
  </a>
 </li>
 <li class="toctree-l1">
  <a class="reference internal" href="chap8.html">
   高祖本纪
  </a>
 </li>
 <li class="toctree-l1 current active">
  <a class="current reference internal" href="#">
   吕太后本纪
  </a>
 </li>
 <li class="toctree-l1">
  <a class="reference internal" href="chap10.html">
   孝文本纪
  </a>
 </li>
 <li class="toctree-l1">
  <a class="reference internal" href="chap11.html">
   孝景本纪
  </a>
 </li>
 <li class="toctree-l1">
  <a class="reference internal" href="chap12.html">
   孝武本纪
  </a>
 </li>
 <li class="toctree-l1">
  <a class="reference internal" href="chap13.html">
   三代世表
  </a>
 </li>
 <li class="toctree-l1">
  <a class="reference internal" href="chap14.html">
   十二诸侯年表
  </a>
 </li>
 <li class="toctree-l1">
  <a class="reference internal" href="chap15.html">
   六国年表
  </a>
 </li>
 <li class="toctree-l1">
  <a class="reference internal" href="chap16.html">
   秦楚之际月表
  </a>
 </li>
 <li class="toctree-l1">
  <a class="reference internal" href="chap17.html">
   汉兴以来诸侯王年表
  </a>
 </li>
 <li class="toctree-l1">
  <a class="reference internal" href="chap18.html">
   高祖功臣侯者年表
  </a>
 </li>
 <li class="toctree-l1">
  <a class="reference internal" href="chap19.html">
   惠景闲侯者年表
  </a>
 </li>
 <li class="toctree-l1">
  <a class="reference internal" href="chap20.html">
   建元以来侯者年表
  </a>
 </li>
 <li class="toctree-l1">
  <a class="reference internal" href="chap21.html">
   建元已来王子侯者年表
  </a>
 </li>
 <li class="toctree-l1">
  <a class="reference internal" href="chap22.html">
   汉兴以来将相名臣年表
  </a>
 </li>
 <li class="toctree-l1">
  <a class="reference internal" href="chap23.html">
   礼书
  </a>
 </li>
 <li class="toctree-l1">
  <a class="reference internal" href="chap24.html">
   乐书
  </a>
 </li>
 <li class="toctree-l1">
  <a class="reference internal" href="chap25.html">
   律书
  </a>
 </li>
 <li class="toctree-l1">
  <a class="reference internal" href="chap26.html">
   历书
  </a>
 </li>
 <li class="toctree-l1">
  <a class="reference internal" href="chap27.html">
   天官书
  </a>
 </li>
 <li class="toctree-l1">
  <a class="reference internal" href="chap28.html">
   封禅书
  </a>
 </li>
 <li class="toctree-l1">
  <a class="reference internal" href="chap29.html">
   河渠书
  </a>
 </li>
 <li class="toctree-l1">
  <a class="reference internal" href="chap30.html">
   平准书
  </a>
 </li>
 <li class="toctree-l1">
  <a class="reference internal" href="chap31.html">
   吴太伯世家
  </a>
 </li>
 <li class="toctree-l1">
  <a class="reference internal" href="chap32.html">
   齐太公世家
  </a>
 </li>
 <li class="toctree-l1">
  <a class="reference internal" href="chap33.html">
   鲁周公世家
  </a>
 </li>
 <li class="toctree-l1">
  <a class="reference internal" href="chap34.html">
   燕召公世家
  </a>
 </li>
 <li class="toctree-l1">
  <a class="reference internal" href="chap35.html">
   管蔡世家
  </a>
 </li>
 <li class="toctree-l1">
  <a class="reference internal" href="chap36.html">
   陈杞世家
  </a>
 </li>
 <li class="toctree-l1">
  <a class="reference internal" href="chap37.html">
   卫康叔世家
  </a>
 </li>
 <li class="toctree-l1">
  <a class="reference internal" href="chap38.html">
   宋微子世家
  </a>
 </li>
 <li class="toctree-l1">
  <a class="reference internal" href="chap39.html">
   晋世家
  </a>
 </li>
 <li class="toctree-l1">
  <a class="reference internal" href="chap40.html">
   楚世家
  </a>
 </li>
 <li class="toctree-l1">
  <a class="reference internal" href="chap41.html">
   越王勾践世家
  </a>
 </li>
 <li class="toctree-l1">
  <a class="reference internal" href="chap42.html">
   郑世家
  </a>
 </li>
 <li class="toctree-l1">
  <a class="reference internal" href="chap43.html">
   赵世家
  </a>
 </li>
 <li class="toctree-l1">
  <a class="reference internal" href="chap44.html">
   魏世家
  </a>
 </li>
 <li class="toctree-l1">
  <a class="reference internal" href="chap45.html">
   韩世家
  </a>
 </li>
 <li class="toctree-l1">
  <a class="reference internal" href="chap46.html">
   田敬仲完世家
  </a>
 </li>
 <li class="toctree-l1">
  <a class="reference internal" href="chap47.html">
   孔子世家
  </a>
 </li>
 <li class="toctree-l1">
  <a class="reference internal" href="chap48.html">
   陈涉世家
  </a>
 </li>
 <li class="toctree-l1">
  <a class="reference internal" href="chap49.html">
   外戚世家
  </a>
 </li>
 <li class="toctree-l1">
  <a class="reference internal" href="chap50.html">
   楚元王世家
  </a>
 </li>
 <li class="toctree-l1">
  <a class="reference internal" href="chap51.html">
   荆燕世家
  </a>
 </li>
 <li class="toctree-l1">
  <a class="reference internal" href="chap52.html">
   齐悼惠王世家
  </a>
 </li>
 <li class="toctree-l1">
  <a class="reference internal" href="chap53.html">
   萧相国世家
  </a>
 </li>
 <li class="toctree-l1">
  <a class="reference internal" href="chap54.html">
   曹相国世家
  </a>
 </li>
 <li class="toctree-l1">
  <a class="reference internal" href="chap55.html">
   留侯世家
  </a>
 </li>
 <li class="toctree-l1">
  <a class="reference internal" href="chap56.html">
   陈丞相世家
  </a>
 </li>
 <li class="toctree-l1">
  <a class="reference internal" href="chap57.html">
   绛侯周勃世家
  </a>
 </li>
 <li class="toctree-l1">
  <a class="reference internal" href="chap58.html">
   梁孝王世家
  </a>
 </li>
 <li class="toctree-l1">
  <a class="reference internal" href="chap59.html">
   五宗世家
  </a>
 </li>
 <li class="toctree-l1">
  <a class="reference internal" href="chap60.html">
   三王世家
  </a>
 </li>
 <li class="toctree-l1">
  <a class="reference internal" href="chap61.html">
   伯夷列传
  </a>
 </li>
 <li class="toctree-l1">
  <a class="reference internal" href="chap62.html">
   管晏列传
  </a>
 </li>
 <li class="toctree-l1">
  <a class="reference internal" href="chap63.html">
   老子韩非列传
  </a>
 </li>
 <li class="toctree-l1">
  <a class="reference internal" href="chap64.html">
   司马穰苴列传
  </a>
 </li>
 <li class="toctree-l1">
  <a class="reference internal" href="chap65.html">
   孙子吴起列传
  </a>
 </li>
 <li class="toctree-l1">
  <a class="reference internal" href="chap66.html">
   伍子胥列传
  </a>
 </li>
 <li class="toctree-l1">
  <a class="reference internal" href="chap67.html">
   仲尼弟子列传
  </a>
 </li>
 <li class="toctree-l1">
  <a class="reference internal" href="chap68.html">
   商君列传
  </a>
 </li>
 <li class="toctree-l1">
  <a class="reference internal" href="chap69.html">
   苏秦列传
  </a>
 </li>
 <li class="toctree-l1">
  <a class="reference internal" href="chap70.html">
   张仪列传
  </a>
 </li>
 <li class="toctree-l1">
  <a class="reference internal" href="chap71.html">
   樗里子甘茂列传
  </a>
 </li>
 <li class="toctree-l1">
  <a class="reference internal" href="chap72.html">
   穰侯列传
  </a>
 </li>
 <li class="toctree-l1">
  <a class="reference internal" href="chap73.html">
   白起王翦列传
  </a>
 </li>
 <li class="toctree-l1">
  <a class="reference internal" href="chap74.html">
   孟子荀卿列传
  </a>
 </li>
 <li class="toctree-l1">
  <a class="reference internal" href="chap75.html">
   孟尝君列传
  </a>
 </li>
 <li class="toctree-l1">
  <a class="reference internal" href="chap76.html">
   平原君虞卿列传
  </a>
 </li>
 <li class="toctree-l1">
  <a class="reference internal" href="chap77.html">
   魏公子列传
  </a>
 </li>
 <li class="toctree-l1">
  <a class="reference internal" href="chap78.html">
   春申君列传
  </a>
 </li>
 <li class="toctree-l1">
  <a class="reference internal" href="chap79.html">
   范睢蔡泽列传
  </a>
 </li>
 <li class="toctree-l1">
  <a class="reference internal" href="chap80.html">
   乐毅列传
  </a>
 </li>
 <li class="toctree-l1">
  <a class="reference internal" href="chap81.html">
   廉颇蔺相如列传
  </a>
 </li>
 <li class="toctree-l1">
  <a class="reference internal" href="chap82.html">
   田单列传
  </a>
 </li>
 <li class="toctree-l1">
  <a class="reference internal" href="chap83.html">
   鲁仲连邹阳列传
  </a>
 </li>
 <li class="toctree-l1">
  <a class="reference internal" href="chap84.html">
   屈原贾生列传
  </a>
 </li>
 <li class="toctree-l1">
  <a class="reference internal" href="chap85.html">
   吕不韦列传
  </a>
 </li>
 <li class="toctree-l1">
  <a class="reference internal" href="chap86.html">
   刺客列传
  </a>
 </li>
 <li class="toctree-l1">
  <a class="reference internal" href="chap87.html">
   李斯列传
  </a>
 </li>
 <li class="toctree-l1">
  <a class="reference internal" href="chap88.html">
   蒙恬列传
  </a>
 </li>
 <li class="toctree-l1">
  <a class="reference internal" href="chap89.html">
   张耳陈馀列传
  </a>
 </li>
 <li class="toctree-l1">
  <a class="reference internal" href="chap90.html">
   魏豹彭越列传
  </a>
 </li>
 <li class="toctree-l1">
  <a class="reference internal" href="chap91.html">
   黥布列传
  </a>
 </li>
 <li class="toctree-l1">
  <a class="reference internal" href="chap92.html">
   淮阴侯列传
  </a>
 </li>
 <li class="toctree-l1">
  <a class="reference internal" href="chap93.html">
   韩信卢绾列传
  </a>
 </li>
 <li class="toctree-l1">
  <a class="reference internal" href="chap94.html">
   田儋列传
  </a>
 </li>
 <li class="toctree-l1">
  <a class="reference internal" href="chap95.html">
   樊郦滕灌列传
  </a>
 </li>
 <li class="toctree-l1">
  <a class="reference internal" href="chap96.html">
   张丞相列传
  </a>
 </li>
 <li class="toctree-l1">
  <a class="reference internal" href="chap97.html">
   郦生陆贾列传
  </a>
 </li>
 <li class="toctree-l1">
  <a class="reference internal" href="chap98.html">
   傅靳蒯成列传
  </a>
 </li>
 <li class="toctree-l1">
  <a class="reference internal" href="chap99.html">
   刘敬叔孙通列传
  </a>
 </li>
 <li class="toctree-l1">
  <a class="reference internal" href="chap100.html">
   季布、栾布列传—袁盎晁错列传
  </a>
 </li>
 <li class="toctree-l1">
  <a class="reference internal" href="chap101.html">
   张释之冯唐列传
  </a>
 </li>
 <li class="toctree-l1">
  <a class="reference internal" href="chap102.html">
   万石张叔列传
  </a>
 </li>
 <li class="toctree-l1">
  <a class="reference internal" href="chap103.html">
   田叔列传
  </a>
 </li>
 <li class="toctree-l1">
  <a class="reference internal" href="chap104.html">
   扁鹊仓公列传
  </a>
 </li>
 <li class="toctree-l1">
  <a class="reference internal" href="chap105.html">
   吴王濞列传
  </a>
 </li>
 <li class="toctree-l1">
  <a class="reference internal" href="chap106.html">
   魏其武安侯列传
  </a>
 </li>
 <li class="toctree-l1">
  <a class="reference internal" href="chap107.html">
   韩长孺列传
  </a>
 </li>
 <li class="toctree-l1">
  <a class="reference internal" href="chap108.html">
   李将军列传
  </a>
 </li>
 <li class="toctree-l1">
  <a class="reference internal" href="chap109.html">
   匈奴列传
  </a>
 </li>
 <li class="toctree-l1">
  <a class="reference internal" href="chap110.html">
   卫将军骠骑列传
  </a>
 </li>
 <li class="toctree-l1">
  <a class="reference internal" href="chap111.html">
   平津侯主父列传
  </a>
 </li>
 <li class="toctree-l1">
  <a class="reference internal" href="chap112.html">
   南越列传
  </a>
 </li>
 <li class="toctree-l1">
  <a class="reference internal" href="chap113.html">
   东越列传
  </a>
 </li>
 <li class="toctree-l1">
  <a class="reference internal" href="chap114.html">
   朝鲜列传
  </a>
 </li>
 <li class="toctree-l1">
  <a class="reference internal" href="chap115.html">
   西南夷列传
  </a>
 </li>
 <li class="toctree-l1">
  <a class="reference internal" href="chap116.html">
   司马相如列传
  </a>
 </li>
 <li class="toctree-l1">
  <a class="reference internal" href="chap117.html">
   淮南衡山列传
  </a>
 </li>
 <li class="toctree-l1">
  <a class="reference internal" href="chap118.html">
   循吏列传
  </a>
 </li>
 <li class="toctree-l1">
  <a class="reference internal" href="chap119.html">
   汲郑列传
  </a>
 </li>
 <li class="toctree-l1">
  <a class="reference internal" href="chap120.html">
   儒林列传
  </a>
 </li>
 <li class="toctree-l1">
  <a class="reference internal" href="chap121.html">
   酷吏列传
  </a>
 </li>
 <li class="toctree-l1">
  <a class="reference internal" href="chap122.html">
   大宛列传
  </a>
 </li>
 <li class="toctree-l1">
  <a class="reference internal" href="chap123.html">
   游侠列传
  </a>
 </li>
 <li class="toctree-l1">
  <a class="reference internal" href="chap124.html">
   佞幸列传
  </a>
 </li>
 <li class="toctree-l1">
  <a class="reference internal" href="chap125.html">
   滑稽列传
  </a>
 </li>
 <li class="toctree-l1">
  <a class="reference internal" href="chap126.html">
   日者列传
  </a>
 </li>
 <li class="toctree-l1">
  <a class="reference internal" href="chap127.html">
   龟策列传
  </a>
 </li>
 <li class="toctree-l1">
  <a class="reference internal" href="chap128.html">
   货殖列传
  </a>
 </li>
 <li class="toctree-l1">
  <a class="reference internal" href="chap129.html">
   太史公自序
  </a>
 </li>
</ul>

    </div>
</nav></div>
        <div class="bd-sidebar__bottom">
             <!-- To handle the deprecated key -->
            
            <div class="navbar_extra_footer">
            Powered by <a href="https://jupyterbook.org">Jupyter Book</a>
            </div>
            
        </div>
    </div>
    <div id="rtd-footer-container"></div>
</div>


          


          
<!-- A tiny helper pixel to detect if we've scrolled -->
<div class="sbt-scroll-pixel-helper"></div>
<!-- Main content -->
<div class="col py-0 content-container">
    
    <div class="header-article row sticky-top noprint">
        



<div class="col py-1 d-flex header-article-main">
    <div class="header-article__left">
        
        <label for="__navigation"
  class="headerbtn"
  data-toggle="tooltip"
data-placement="right"
title="Toggle navigation"
>
  

<span class="headerbtn__icon-container">
  <i class="fas fa-bars"></i>
  </span>

</label>

        
    </div>
    <div class="header-article__right">
<div class="menu-dropdown menu-dropdown-launch-buttons">
  <button class="headerbtn menu-dropdown__trigger"
      aria-label="Launch interactive content">
      <i class="fas fa-rocket"></i>
  </button>
  <div class="menu-dropdown__content">
    <ul>
      <li>
        <a href="https://mybinder.org/v2/gh/executablebooks/jupyter-book/master?urlpath=tree/docs/chap9.md"
   class="headerbtn"
   data-toggle="tooltip"
data-placement="left"
title="Launch on Binder"
>
  

<span class="headerbtn__icon-container">
  
    <img src="_static/images/logo_binder.svg">
  </span>
<span class="headerbtn__text-container">Binder</span>
</a>

      </li>
      
    </ul>
  </div>
</div>

<button onclick="toggleFullScreen()"
  class="headerbtn"
  data-toggle="tooltip"
data-placement="bottom"
title="Fullscreen mode"
>
  

<span class="headerbtn__icon-container">
  <i class="fas fa-expand"></i>
  </span>

</button>

<div class="menu-dropdown menu-dropdown-repository-buttons">
  <button class="headerbtn menu-dropdown__trigger"
      aria-label="Source repositories">
      <i class="fab fa-github"></i>
  </button>
  <div class="menu-dropdown__content">
    <ul>
      <li>
        <a href="https://github.com/executablebooks/jupyter-book"
   class="headerbtn"
   data-toggle="tooltip"
data-placement="left"
title="Source repository"
>
  

<span class="headerbtn__icon-container">
  <i class="fab fa-github"></i>
  </span>
<span class="headerbtn__text-container">repository</span>
</a>

      </li>
      
      <li>
        <a href="https://github.com/executablebooks/jupyter-book/issues/new?title=Issue%20on%20page%20%2Fchap9.html&body=Your%20issue%20content%20here."
   class="headerbtn"
   data-toggle="tooltip"
data-placement="left"
title="Open an issue"
>
  

<span class="headerbtn__icon-container">
  <i class="fas fa-lightbulb"></i>
  </span>
<span class="headerbtn__text-container">open issue</span>
</a>

      </li>
      
    </ul>
  </div>
</div>

<div class="menu-dropdown menu-dropdown-download-buttons">
  <button class="headerbtn menu-dropdown__trigger"
      aria-label="Download this page">
      <i class="fas fa-download"></i>
  </button>
  <div class="menu-dropdown__content">
    <ul>
      <li>
        <a href="_sources/chap9.ipynb"
   class="headerbtn"
   data-toggle="tooltip"
data-placement="left"
title="Download notebook file"
>
  

<span class="headerbtn__icon-container">
  <i class="fas fa-code"></i>
  </span>
<span class="headerbtn__text-container">.ipynb</span>
</a>

      </li>
      
      <li>
        <a href="_sources/chap9.md"
   class="headerbtn"
   data-toggle="tooltip"
data-placement="left"
title="Download source file"
>
  

<span class="headerbtn__icon-container">
  <i class="fas fa-file"></i>
  </span>
<span class="headerbtn__text-container">.md</span>
</a>

      </li>
      
      <li>
        
<button onclick="printPdf(this)"
  class="headerbtn"
  data-toggle="tooltip"
data-placement="left"
title="Print to PDF"
>
  

<span class="headerbtn__icon-container">
  <i class="fas fa-file-pdf"></i>
  </span>
<span class="headerbtn__text-container">.pdf</span>
</button>

      </li>
      
    </ul>
  </div>
</div>

    </div>
</div>

<!-- Table of contents -->
<div class="col-md-3 bd-toc show noprint">
</div>
    </div>
    <div class="article row">
        <div class="col pl-md-3 pl-lg-5 content-container">
            <!-- Table of contents that is only displayed when printing the page -->
            <div id="jb-print-docs-body" class="onlyprint">
                <h1>吕太后本纪</h1>
                <!-- Table of contents -->
                <div id="print-main-content">
                    <div id="jb-print-toc">
                        
                    </div>
                </div>
            </div>
            <main id="main-content" role="main">
                
              <div>
                
  <section class="tex2jax_ignore mathjax_ignore" id="id1">
<h1>吕太后本纪<a class="headerlink" href="#id1" title="Permalink to this headline">#</a></h1>
<p>吕太后者，高祖微时妃也，生孝惠帝、女鲁元太后。及高祖为汉王，得定陶戚姬，爱幸，生赵隐王如意。孝惠为人仁弱，高祖以为不类我，常欲废太子，立戚姬子如意，如意类我。戚姬幸，常从上之关东，日夜啼泣，欲立其子代太子。吕后年长，常留守，希见上，益疏。如意立为赵王後，几代太子者数矣，赖大臣争之，及留侯策，太子得毋废。</p>
<p>吕后为人刚毅，佐高祖定天下，所诛大臣多吕后力。吕后兄二人，皆为将。长兄周吕侯死事，封其子吕台为郦侯，子产为交侯；次兄吕释之为建成侯。</p>
<p>高祖十二年四月甲辰，崩长乐宫，太子袭号为帝。是时高祖八子：长男肥，孝惠兄也，异母，肥为齐王；馀皆孝惠弟，戚姬子如意为赵王，薄夫人子恆为代王，诸姬子子恢为梁王，子友为淮阳王，子长为淮南王，子建为燕王。高祖弟交为楚王，兄子濞为吴王。非刘氏功臣番君吴芮子臣为长沙王。</p>
<p>吕后最怨戚夫人及其子赵王，乃令永巷囚戚夫人，而召赵王。使者三反，赵相建平侯周昌谓使者曰：“高帝属臣赵王，赵王年少。窃闻太后怨戚夫人，欲召赵王并诛之，臣不敢遣王。王且亦病，不能奉诏。”吕后大怒，乃使人召赵相。赵相徵至长安，乃使人复召赵王。王来，未到。孝惠帝慈仁，知太后怒，自迎赵王霸上，与入宫，自挟与赵王起居饮食。太后欲杀之，不得间。孝惠元年十二月，帝晨出射。赵王少，不能蚤起。太后闻其独居，使人持酖饮之。犁明，孝惠还，赵王已死。於是乃徙淮阳王友为赵王。夏，诏赐郦侯父追谥为令武侯。太后遂断戚夫人手足，去眼，煇耳，饮瘖药，使居厕中，命曰“人彘”。居数日，乃召孝惠帝观人彘。孝惠见，问，乃知其戚夫人，乃大哭，因病，岁馀不能起。使人请太后曰：“此非人所为。臣为太后子，终不能治天下。”孝惠以此日饮为淫乐，不听政，故有病也。</p>
<p>二年，楚元王、齐悼惠王皆来朝。十月，孝惠与齐王燕饮太后前，孝惠以为齐王兄，置上坐，如家人之礼。太后怒，乃令酌两卮酖，置前，令齐王起为寿。齐王起，孝惠亦起，取卮欲俱为寿。太后乃恐，自起泛孝惠卮。齐王怪之，因不敢饮，详醉去。问，知其酖，齐王恐，自以为不得脱长安，忧。齐内史士说王曰：“太后独有孝惠与鲁元公主。今王有七十馀城，而公主乃食数城。王诚以一郡上太后，为公主汤沐邑，太后必喜，王必无忧。”於是齐王乃上城阳之郡，尊公主为王太后。吕后喜，许之。乃置酒齐邸，乐饮，罢，归齐王。三年，方筑长安城，四年就半，五年六年城就。诸侯来会。十月朝贺。</p>
<p>七年秋八月戊寅，孝惠帝崩。发丧，太后哭，泣不下。留侯子张辟彊为侍中，年十五，谓丞相曰：“太后独有孝惠，今崩，哭不悲，君知其解乎？”丞相曰：“何解？”辟彊曰：“帝毋壮子，太后畏君等。君今请拜吕台、吕产、吕禄为将，将兵居南北军，及诸吕皆入宫，居中用事，如此则太后心安，君等幸得脱祸矣。”丞相乃如辟彊计。太后说，其哭乃哀。吕氏权由此起。乃大赦天下。九月辛丑，葬。太子即位为帝，谒高庙。元年，号令一出太后。</p>
<p>太后称制，议欲立诸吕为王，问右丞相王陵。王陵曰：“高帝刑白马盟曰‘非刘氏而王，天下共击之’。今王吕氏，非约也。”太后不说。问左丞相陈平、绛侯周勃。勃等对曰：“高帝定天下，王子弟，今太后称制，王昆弟诸吕，无所不可。”太后喜，罢朝。王陵让陈平、绛侯曰：“始与高帝喋血盟，诸君不在邪？今高帝崩，太后女主，欲王吕氏，诸君从欲阿意背约，何面目见高帝地下？”陈平、绛侯曰：“於今面折廷争，臣不如君；夫全社稷，定刘氏之後，君亦不如臣。”王陵无以应之。十一月，太后欲废王陵，乃拜为帝太傅，夺之相权。王陵遂病免归。乃以左丞相平为右丞相，以辟阳侯审食其为左丞相。左丞相不治事，令监宫中，如郎中令。食其故得幸太后，常用事，公卿皆因而决事。乃追尊郦侯父为悼武王，欲以王诸吕为渐。</p>
<p>四月，太后欲侯诸吕，乃先封高祖之功臣郎中令无择为博城侯。鲁元公主薨，赐谥为鲁元太后。子偃为鲁王。鲁王父，宣平侯张敖也。封齐悼惠王子章为硃虚侯，以吕禄女妻之。齐丞相寿为平定侯。少府延为梧侯。乃封吕种为沛侯，吕平为扶柳侯，张买为南宫侯。</p>
<p>太后欲王吕氏，先立孝惠後宫子彊为淮阳王，子不疑为常山王，子山为襄城侯，子朝为轵侯，子武为壶关侯。太后风大臣，大臣请立郦侯吕台为吕王，太后许之。建成康侯释之卒，嗣子有罪，废，立其弟吕禄为胡陵侯，续康侯後。二年，常山王薨，以其弟襄城侯山为常山王，更名义。十一月，吕王台薨，谥为肃王，太子嘉代立为王。三年，无事。四年，封吕嬃为临光侯，吕他为俞侯，吕更始为赘其侯，吕忿为吕城侯，及诸侯丞相五人。</p>
<p>宣平侯女为孝惠皇后时，无子，详为有身，取美人子名之，杀其母，立所名子为太子。孝惠崩，太子立为帝。帝壮，或闻其母死，非真皇后子，乃出言曰：“后安能杀吾母而名我？我未壮，壮即为变。”太后闻而患之，恐其为乱，乃幽之永卷中，言帝病甚，左右莫得见。太后曰：“凡有天下治为万民命者，盖之如天，容之如地，上有欢心以安百姓，百姓欣然以事其上，欢欣交通而天下治。今皇帝病久不已，乃失惑惛乱，不能继嗣奉宗庙祭祀，不可属天下，其代之。”群臣皆顿首言：“皇太后为天下齐民计所以安宗庙社稷甚深，群臣顿首奉诏。”帝废位，太后幽杀之。五月丙辰，立常山王义为帝，更名曰弘。不称元年者，以太后制天下事也。以轵侯朝为常山王。置太尉官，绛侯勃为太尉。五年八月，淮阳王薨，以弟壶关侯武为淮阳王。六年十月，太后曰吕王嘉居处骄恣，废之，以肃王台弟吕产为吕王。夏，赦天下。封齐悼惠王子兴居为东牟侯。</p>
<p>七年正月，太后召赵王友。友以诸吕女为受后，弗爱，爱他姬，诸吕女妒，怒去，谗之於太后，诬以罪过，曰：“吕氏安得王！太后百岁後，吾必击之”。太后怒，以故召赵王。赵王至，置邸不见，令卫围守之，弗与食。其群臣或窃馈，辄捕论之，赵王饿，乃歌曰：“诸吕用事兮刘氏危，迫胁王侯兮彊授我妃。我妃既妒兮诬我以恶，谗女乱国兮上曾不寤。我无忠臣兮何故弃国？自决中野兮苍天举直！于嗟不可悔兮宁蚤自财。为王而饿死兮谁者怜之！吕氏绝理兮讬天报仇。”丁丑，赵王幽死，以民礼葬之长安民冢次。</p>
<p>己丑，日食，昼晦。太后恶之，心不乐，乃谓左右曰：“此为我也。”</p>
<p>二月，徙梁王恢为赵王。吕王产徙为梁王，梁王不之国，为帝太傅。立皇子平昌侯太为吕王。更名梁曰吕，吕曰济川。太后女弟吕嬃有女为营陵侯刘泽妻，泽为大将军。太后王诸吕，恐即崩後刘将军为害，乃以刘泽为琅邪王，以慰其心。</p>
<p>梁王恢之徙王赵，心怀不乐。太后以吕产女为赵王后。王后从官皆诸吕，擅权，微伺赵王，赵王不得自恣。王有所爱姬，王后使人酖杀之。王乃为歌诗四章，令乐人歌之。王悲，六月即自杀。太后闻之，以为王用妇人弃宗庙礼，废其嗣。</p>
<p>宣平侯张敖卒，以子偃为鲁王，敖赐谥为鲁元王。</p>
<p>秋，太后使使告代王，欲徙王赵。代王谢，原守代边。</p>
<p>太傅产、丞相平等言，武信侯吕禄上侯，位次第一，请立为赵王。太后许之，追尊禄父康侯为赵昭王。九月，燕灵王建薨，有美人子，太后使人杀之，无後，国除。八年十月，立吕肃王子东平侯吕通为燕王，封通弟吕庄为东平侯。</p>
<p>三月中，吕后祓，还过轵道，见物如苍犬，据高后掖，忽弗复见。卜之，云赵王如意为祟。高后遂病掖伤。</p>
<p>高后为外孙鲁元王偃年少，蚤失父母，孤弱，乃封张敖前姬两子，侈为新都侯，寿为乐昌侯，以辅鲁元王偃。及封中大谒者张释为建陵侯，吕荣为祝兹侯。诸中宦者令丞皆为关内侯，食邑五百户。</p>
<p>七月中，高后病甚，乃令赵王吕禄为上将军，军北军；吕王产居南军。吕太后诫产、禄曰：“高帝已定天下，与大臣约，曰‘非刘氏王者，天下共击之’。今吕氏王，大臣弗平。我即崩，帝年少，大臣恐为变。必据兵卫宫，慎毋送丧，毋为人所制。”辛巳，高后崩，遗诏赐诸侯王各千金，将相列侯郎吏皆以秩赐金。大赦天下。以吕王产为相国，以吕禄女为帝后。</p>
<p>高后已葬，以左丞相审食其为帝太傅。</p>
<p>硃虚侯刘章有气力，东牟侯兴居其弟也。皆齐哀王弟，居长安。当是时，诸吕用事擅权，欲为乱，畏高帝故大臣绛、灌等，未敢发。硃虚侯妇，吕禄女，阴知其谋。恐见诛，乃阴令人告其兄齐王，欲令发兵西，诛诸吕而立。硃虚侯欲从中与大臣为应。齐王欲发兵，其相弗听。八月丙午，齐王欲使人诛相，相召平乃反，举兵欲围王，王因杀其相，遂发兵东，诈夺琅邪王兵，并将之而西。语在齐王语中。</p>
<p>齐王乃遗诸侯王书曰：“高帝平定天下，王诸子弟，悼惠王王齐。悼惠王薨，孝惠帝使留侯良立臣为齐王。孝惠崩，高后用事，春秋高，听诸吕，擅废帝更立，又比杀三赵王，灭梁、赵、燕以王诸吕，分齐为四。忠臣进谏，上惑乱弗听。今高后崩，而帝春秋富，未能治天下，固恃大臣诸侯。而诸吕又擅自尊官，聚兵严威，劫列侯忠臣，矫制以令天下，宗庙所以危。寡人率兵入诛不当为王者。”汉闻之，相国吕产等乃遣颍阴侯灌婴将兵击之。灌婴至荥阳，乃谋曰：“诸吕权兵关中，欲危刘氏而自立。今我破齐还报，此益吕氏之资也。”乃留屯荥阳，使使谕齐王及诸侯，与连和，以待吕氏变，共诛之。齐王闻之，乃还兵西界待约。</p>
<p>吕禄、吕产欲发乱关中，内惮绛侯、硃虚等，外畏齐、楚兵，又恐灌婴畔之，欲待灌婴兵与齐合而发，犹豫未决。当是时，济川王太、淮阳王武、常山王朝名为少帝弟，及鲁元王吕后外孙，皆年少未之国，居长安。赵王禄、梁王产各将兵居南北军，皆吕氏之人。列侯群臣莫自坚其命。</p>
<p>太尉绛侯勃不得入军中主兵。曲周侯郦商老病，其子寄与吕禄善。绛侯乃与丞相陈平谋，使人劫郦商。令其子寄往绐说吕禄曰：“高帝与吕后共定天下，刘氏所立九王，吕氏所立三王，皆大臣之议，事已布告诸侯，诸侯皆以为宜。今太后崩，帝少，而足下佩赵王印，不急之国守籓，乃为上将，将兵留此，为大臣诸侯所疑。足下何不归印，以兵属太尉？请梁王归相国印，与大臣盟而之国，齐兵必罢，大臣得安，足下高枕而王千里，此万世之利也。”吕禄信然其计，欲归将印，以兵属太尉。使人报吕产及诸吕老人，或以为便，或曰不便，计犹豫未有所决。吕禄信郦寄，时与出游猎。过其姑吕嬃，嬃大怒，曰：“若为将而弃军，吕氏今无处矣。”乃悉出珠玉宝器散堂下，曰：“毋为他人守也”</p>
<p>左丞相食其免。</p>
<p>八月庚申旦，平阳侯窋行御史大夫事，见相国产计事。郎中令贾寿使从齐来，因数产曰：“王不蚤之国，今虽欲行，尚可得邪？”具以灌婴与齐楚合从，欲诛诸吕告产，乃趣产急入宫。平阳侯颇闻其语，乃驰告丞相、太尉。太尉欲入北军，不得入。襄平侯通尚符节。乃令持节矫内太尉北军。太尉复令郦寄与典客刘揭先说吕禄曰：“帝使太尉守北军，欲足下之国，急归将印辞去，不然，祸且起。”吕禄以为郦兄不欺己，遂解印属典客，而以兵授太尉。太尉将之入军门，行令军中曰：“为吕氏右襢，为刘氏左襢。”军中皆左衤亶为刘氏。太尉行至，将军吕禄亦已解上将印去，太尉遂将北军。</p>
<p>然尚有南军。平阳侯闻之，以吕产谋告丞相平，丞相平乃召硃虚侯佐太尉。太尉令硃虚侯监军门。令平阳侯告卫尉：“毋入相国产殿门。”吕产不知吕禄已去北军，乃入未央宫，欲为乱，殿门弗得入，裴回往来。平阳侯恐弗胜，驰语太尉。太尉尚恐不胜诸吕，未敢讼言诛之，乃遣硃虚侯谓曰：“急入宫卫帝。”硃虚侯请卒，太尉予卒千馀人。入未央宫门，遂见产廷中。日餔时，遂击产。产走，天风大起，以故其从官乱，莫敢斗。逐产，杀之郎中府吏厕中。</p>
<p>硃虚侯已杀产，帝命谒者持节劳硃虚侯。硃虚侯欲夺节信，谒者不肯，硃虚侯则从与载，因节信驰走，斩长乐卫尉吕更始。还，驰入北军，报太尉。太尉起，拜贺硃虚侯曰：“所患独吕产，今已诛，天下定矣。”遂遣人分部悉捕诸吕男女，无少长皆斩之。辛酉，捕斩吕禄，而笞杀吕嬃。使人诛燕王吕通，而废鲁王偃。壬戌，以帝太傅食其复为左丞相。戊辰，徙济川王王梁，立赵幽王子遂为赵王。遣硃虚侯章以诛诸吕氏事告齐王，令罢兵。灌婴兵亦罢荥阳而归。</p>
<p>诸大臣相与阴谋曰：“少帝及梁、淮阳、常山王，皆非真孝惠子也。吕后以计诈名他人子，杀其母，养後宫，令孝惠子之，立以为後，及诸王，以彊吕氏。今皆已夷灭诸吕，而置所立，即长用事，吾属无类矣。不如视诸王最贤者立之。”或言“齐悼惠王高帝长子，今其適子为齐王，推本言之，高帝適长孙，可立也”。大臣皆曰：“吕氏以外家恶而几危宗庙，乱功臣今齐王母家驷，驷钧，恶人也。即立齐王，则复为吕氏。”欲立淮南王，以为少，母家又恶。乃曰：“代王方今高帝见子，最长，仁孝宽厚。太后家薄氏谨良。且立长故顺，以仁孝闻於天下，便。”乃相与共阴使人召代王。代王使人辞谢。再反，然後乘六乘传。後九月晦日己酉，至长安，舍代邸。大臣皆往谒，奉天子玺上代王，共尊立为天子。代王数让，群臣固请，然後听。</p>
<p>东牟侯兴居曰：“诛吕氏吾无功，请得除宫。”乃与太仆汝阴侯滕公入宫，前谓少帝曰：“足下非刘氏，不当立。”乃顾麾左右执戟者掊兵罢去。有数人不肯去兵，宦者令张泽谕告，亦去兵。滕公乃召乘舆车载少帝出。少帝曰：“欲将我安之乎？”滕公曰“出就舍。”舍少府。乃奉天子法驾，迎代王於邸。报曰：“宫谨除。”代王即夕入未央宫。有谒者十人持戟卫端门，曰：“天子在也，足下何为者而入？”代王乃谓太尉。太尉往谕，谒者十人皆掊兵而去。代王遂入而听政。夜，有司分部诛灭梁、淮阳、常山王及少帝於邸。</p>
<p>代王立为天子。二十三年崩，谥为孝文皇帝。</p>
<p>太史公曰：孝惠皇帝、高后之时，黎民得离战国之苦，君臣俱欲休息乎无为，故惠帝垂拱，高后女主称制，政不出房户，天下晏然。刑罚罕用，罪人是希。民务稼穑，衣食滋殖。</p>
<p>高祖犹微，吕氏作妃。及正轩掖，潜用福威。志怀安忍，性挟猜疑。置鸩齐悼，残彘戚姬。孝惠崩殒，其哭不悲。诸吕用事，天下示私。大臣菹醢，支孽芟夷。祸盈斯验，苍狗为菑。</p>
</section>

    <script type="text/x-thebe-config">
    {
        requestKernel: true,
        binderOptions: {
            repo: "binder-examples/jupyter-stacks-datascience",
            ref: "master",
        },
        codeMirrorConfig: {
            theme: "abcdef",
            mode: "python"
        },
        kernelOptions: {
            kernelName: "python3",
            path: "./."
        },
        predefinedOutput: true
    }
    </script>
    <script>kernelName = 'python3'</script>

              </div>
              
            </main>
            <footer class="footer-article noprint">
                
    <!-- Previous / next buttons -->
<div class='prev-next-area'>
    <a class='left-prev' id="prev-link" href="chap8.html" title="previous page">
        <i class="fas fa-angle-left"></i>
        <div class="prev-next-info">
            <p class="prev-next-subtitle">previous</p>
            <p class="prev-next-title">高祖本纪</p>
        </div>
    </a>
    <a class='right-next' id="next-link" href="chap10.html" title="next page">
    <div class="prev-next-info">
        <p class="prev-next-subtitle">next</p>
        <p class="prev-next-title">孝文本纪</p>
    </div>
    <i class="fas fa-angle-right"></i>
    </a>
</div>
            </footer>
        </div>
    </div>
    <div class="footer-content row">
        <footer class="col footer"><p>
  
    By Liang Liu<br/>
  
      &copy; Copyright 2022.<br/>
</p>
        </footer>
    </div>
    
</div>


      </div>
    </div>
  
  <!-- Scripts loaded after <body> so the DOM is not blocked -->
  <script src="_static/scripts/pydata-sphinx-theme.js?digest=1999514e3f237ded88cf"></script>


  </body>
</html>