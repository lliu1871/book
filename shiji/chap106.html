

<!DOCTYPE html>


<html lang="en" >

  <head>
    <meta charset="utf-8" />
    <meta name="viewport" content="width=device-width, initial-scale=1.0" /><meta name="generator" content="Docutils 0.17.1: http://docutils.sourceforge.net/" />

    <title>魏其武安侯列传 &#8212; 史记</title>
  
  
  
  <script data-cfasync="false">
    document.documentElement.dataset.mode = localStorage.getItem("mode") || "";
    document.documentElement.dataset.theme = localStorage.getItem("theme") || "light";
  </script>
  
  <!-- Loaded before other Sphinx assets -->
  <link href="_static/styles/theme.css?digest=e353d410970836974a52" rel="stylesheet" />
<link href="_static/styles/bootstrap.css?digest=e353d410970836974a52" rel="stylesheet" />
<link href="_static/styles/pydata-sphinx-theme.css?digest=e353d410970836974a52" rel="stylesheet" />

  
  <link href="_static/vendor/fontawesome/6.1.2/css/all.min.css?digest=e353d410970836974a52" rel="stylesheet" />
  <link rel="preload" as="font" type="font/woff2" crossorigin href="_static/vendor/fontawesome/6.1.2/webfonts/fa-solid-900.woff2" />
<link rel="preload" as="font" type="font/woff2" crossorigin href="_static/vendor/fontawesome/6.1.2/webfonts/fa-brands-400.woff2" />
<link rel="preload" as="font" type="font/woff2" crossorigin href="_static/vendor/fontawesome/6.1.2/webfonts/fa-regular-400.woff2" />

    <link rel="stylesheet" type="text/css" href="_static/pygments.css" />
    <link rel="stylesheet" href="_static/styles/sphinx-book-theme.css?digest=14f4ca6b54d191a8c7657f6c759bf11a5fb86285" type="text/css" />
    <link rel="stylesheet" type="text/css" href="_static/togglebutton.css" />
    <link rel="stylesheet" type="text/css" href="_static/copybutton.css" />
    <link rel="stylesheet" type="text/css" href="_static/mystnb.4510f1fc1dee50b3e5859aac5469c37c29e427902b24a333a5f9fcb2f0b3ac41.css" />
    <link rel="stylesheet" type="text/css" href="_static/sphinx-thebe.css" />
    <link rel="stylesheet" type="text/css" href="_static/proof.css" />
    <link rel="stylesheet" type="text/css" href="_static/design-style.4045f2051d55cab465a707391d5b2007.min.css" />
  
  <!-- Pre-loaded scripts that we'll load fully later -->
  <link rel="preload" as="script" href="_static/scripts/bootstrap.js?digest=e353d410970836974a52" />
<link rel="preload" as="script" href="_static/scripts/pydata-sphinx-theme.js?digest=e353d410970836974a52" />

    <script data-url_root="./" id="documentation_options" src="_static/documentation_options.js"></script>
    <script src="_static/jquery.js"></script>
    <script src="_static/underscore.js"></script>
    <script src="_static/_sphinx_javascript_frameworks_compat.js"></script>
    <script src="_static/doctools.js"></script>
    <script src="_static/clipboard.min.js"></script>
    <script src="_static/copybutton.js"></script>
    <script src="_static/scripts/sphinx-book-theme.js?digest=5a5c038af52cf7bc1a1ec88eea08e6366ee68824"></script>
    <script>let toggleHintShow = 'Click to show';</script>
    <script>let toggleHintHide = 'Click to hide';</script>
    <script>let toggleOpenOnPrint = 'true';</script>
    <script src="_static/togglebutton.js"></script>
    <script>var togglebuttonSelector = '.toggle, .admonition.dropdown';</script>
    <script src="_static/design-tabs.js"></script>
    <script>const THEBE_JS_URL = "https://unpkg.com/thebe@0.8.2/lib/index.js"
const thebe_selector = ".thebe,.cell"
const thebe_selector_input = "pre"
const thebe_selector_output = ".output, .cell_output"
</script>
    <script async="async" src="_static/sphinx-thebe.js"></script>
    <script>DOCUMENTATION_OPTIONS.pagename = 'chap106';</script>
    <link rel="index" title="Index" href="genindex.html" />
    <link rel="search" title="Search" href="search.html" />
    <link rel="next" title="韩长孺列传" href="chap107.html" />
    <link rel="prev" title="吴王濞列传" href="chap105.html" />
  <meta name="viewport" content="width=device-width, initial-scale=1"/>
  <meta name="docsearch:language" content="en"/>
  </head>
  
  
  <body data-bs-spy="scroll" data-bs-target=".bd-toc-nav" data-offset="180" data-bs-root-margin="0px 0px -60%" data-default-mode="">

  
  
  <a class="skip-link" href="#main-content">Skip to main content</a>
  
  <input type="checkbox"
          class="sidebar-toggle"
          name="__primary"
          id="__primary"/>
  <label class="overlay overlay-primary" for="__primary"></label>
  
  <input type="checkbox"
          class="sidebar-toggle"
          name="__secondary"
          id="__secondary"/>
  <label class="overlay overlay-secondary" for="__secondary"></label>
  
  <div class="search-button__wrapper">
    <div class="search-button__overlay"></div>
    <div class="search-button__search-container">
<form class="bd-search d-flex align-items-center"
      action="search.html"
      method="get">
  <i class="fa-solid fa-magnifying-glass"></i>
  <input type="search"
         class="form-control"
         name="q"
         id="search-input"
         placeholder="Search this book..."
         aria-label="Search this book..."
         autocomplete="off"
         autocorrect="off"
         autocapitalize="off"
         spellcheck="false"/>
  <span class="search-button__kbd-shortcut"><kbd class="kbd-shortcut__modifier">Ctrl</kbd>+<kbd>K</kbd></span>
</form></div>
  </div>
  
    <nav class="bd-header navbar navbar-expand-lg bd-navbar">
    </nav>
  
  <div class="bd-container">
    <div class="bd-container__inner bd-page-width">
      
      <div class="bd-sidebar-primary bd-sidebar">
        

  
  <div class="sidebar-header-items sidebar-primary__section">
    
    
    
    
  </div>
  
    <div class="sidebar-primary-items__start sidebar-primary__section">
        <div class="sidebar-primary-item">
  

<a class="navbar-brand logo" href="intro.html">
  
  
  
  
    
    
      
    
    
    <img src="_static/logo.jpg" class="logo__image only-light" alt="Logo image"/>
    <script>document.write(`<img src="_static/logo.jpg" class="logo__image only-dark" alt="Logo image"/>`);</script>
  
  
</a></div>
        <div class="sidebar-primary-item"><nav class="bd-links" id="bd-docs-nav" aria-label="Main">
    <div class="bd-toc-item navbar-nav active">
        
        <ul class="nav bd-sidenav bd-sidenav__home-link">
            <li class="toctree-l1">
                <a class="reference internal" href="intro.html">
                    史记目录          
                </a>
            </li>
        </ul>
        <ul class="current nav bd-sidenav">
<li class="toctree-l1"><a class="reference internal" href="preface.html">史记简介</a></li>
<li class="toctree-l1"><a class="reference internal" href="chap1.html">五帝本纪</a></li>
<li class="toctree-l1"><a class="reference internal" href="chap2.html">夏本纪</a></li>
<li class="toctree-l1"><a class="reference internal" href="chap3.html">殷本纪</a></li>
<li class="toctree-l1"><a class="reference internal" href="chap4.html">周本纪</a></li>
<li class="toctree-l1"><a class="reference internal" href="chap5.html">秦本纪</a></li>
<li class="toctree-l1"><a class="reference internal" href="chap6.html">秦始皇本纪</a></li>
<li class="toctree-l1"><a class="reference internal" href="chap7.html">项羽本纪</a></li>
<li class="toctree-l1"><a class="reference internal" href="chap8.html">高祖本纪</a></li>
<li class="toctree-l1"><a class="reference internal" href="chap9.html">吕太后本纪</a></li>
<li class="toctree-l1"><a class="reference internal" href="chap10.html">孝文本纪</a></li>
<li class="toctree-l1"><a class="reference internal" href="chap11.html">孝景本纪</a></li>
<li class="toctree-l1"><a class="reference internal" href="chap12.html">孝武本纪</a></li>
<li class="toctree-l1"><a class="reference internal" href="chap13.html">三代世表</a></li>
<li class="toctree-l1"><a class="reference internal" href="chap14.html">十二诸侯年表</a></li>
<li class="toctree-l1"><a class="reference internal" href="chap15.html">六国年表</a></li>
<li class="toctree-l1"><a class="reference internal" href="chap16.html">秦楚之际月表</a></li>
<li class="toctree-l1"><a class="reference internal" href="chap17.html">汉兴以来诸侯王年表</a></li>
<li class="toctree-l1"><a class="reference internal" href="chap18.html">高祖功臣侯者年表</a></li>
<li class="toctree-l1"><a class="reference internal" href="chap19.html">惠景闲侯者年表</a></li>
<li class="toctree-l1"><a class="reference internal" href="chap20.html">建元以来侯者年表</a></li>
<li class="toctree-l1"><a class="reference internal" href="chap21.html">建元已来王子侯者年表</a></li>
<li class="toctree-l1"><a class="reference internal" href="chap22.html">汉兴以来将相名臣年表</a></li>
<li class="toctree-l1"><a class="reference internal" href="chap23.html">礼书</a></li>
<li class="toctree-l1"><a class="reference internal" href="chap24.html">乐书</a></li>
<li class="toctree-l1"><a class="reference internal" href="chap25.html">律书</a></li>
<li class="toctree-l1"><a class="reference internal" href="chap26.html">历书</a></li>
<li class="toctree-l1"><a class="reference internal" href="chap27.html">天官书</a></li>
<li class="toctree-l1"><a class="reference internal" href="chap28.html">封禅书</a></li>
<li class="toctree-l1"><a class="reference internal" href="chap29.html">河渠书</a></li>
<li class="toctree-l1"><a class="reference internal" href="chap30.html">平准书</a></li>
<li class="toctree-l1"><a class="reference internal" href="chap31.html">吴太伯世家</a></li>
<li class="toctree-l1"><a class="reference internal" href="chap32.html">齐太公世家</a></li>
<li class="toctree-l1"><a class="reference internal" href="chap33.html">鲁周公世家</a></li>
<li class="toctree-l1"><a class="reference internal" href="chap34.html">燕召公世家</a></li>
<li class="toctree-l1"><a class="reference internal" href="chap35.html">管蔡世家</a></li>
<li class="toctree-l1"><a class="reference internal" href="chap36.html">陈杞世家</a></li>
<li class="toctree-l1"><a class="reference internal" href="chap37.html">卫康叔世家</a></li>
<li class="toctree-l1"><a class="reference internal" href="chap38.html">宋微子世家</a></li>
<li class="toctree-l1"><a class="reference internal" href="chap39.html">晋世家</a></li>
<li class="toctree-l1"><a class="reference internal" href="chap40.html">楚世家</a></li>
<li class="toctree-l1"><a class="reference internal" href="chap41.html">越王勾践世家</a></li>
<li class="toctree-l1"><a class="reference internal" href="chap42.html">郑世家</a></li>
<li class="toctree-l1"><a class="reference internal" href="chap43.html">赵世家</a></li>
<li class="toctree-l1"><a class="reference internal" href="chap44.html">魏世家</a></li>
<li class="toctree-l1"><a class="reference internal" href="chap45.html">韩世家</a></li>
<li class="toctree-l1"><a class="reference internal" href="chap46.html">田敬仲完世家</a></li>
<li class="toctree-l1"><a class="reference internal" href="chap47.html">孔子世家</a></li>
<li class="toctree-l1"><a class="reference internal" href="chap48.html">陈涉世家</a></li>
<li class="toctree-l1"><a class="reference internal" href="chap49.html">外戚世家</a></li>
<li class="toctree-l1"><a class="reference internal" href="chap50.html">楚元王世家</a></li>
<li class="toctree-l1"><a class="reference internal" href="chap51.html">荆燕世家</a></li>
<li class="toctree-l1"><a class="reference internal" href="chap52.html">齐悼惠王世家</a></li>
<li class="toctree-l1"><a class="reference internal" href="chap53.html">萧相国世家</a></li>
<li class="toctree-l1"><a class="reference internal" href="chap54.html">曹相国世家</a></li>
<li class="toctree-l1"><a class="reference internal" href="chap55.html">留侯世家</a></li>
<li class="toctree-l1"><a class="reference internal" href="chap56.html">陈丞相世家</a></li>
<li class="toctree-l1"><a class="reference internal" href="chap57.html">绛侯周勃世家</a></li>
<li class="toctree-l1"><a class="reference internal" href="chap58.html">梁孝王世家</a></li>
<li class="toctree-l1"><a class="reference internal" href="chap59.html">五宗世家</a></li>
<li class="toctree-l1"><a class="reference internal" href="chap60.html">三王世家</a></li>
<li class="toctree-l1"><a class="reference internal" href="chap61.html">伯夷列传</a></li>
<li class="toctree-l1"><a class="reference internal" href="chap62.html">管晏列传</a></li>
<li class="toctree-l1"><a class="reference internal" href="chap63.html">老子韩非列传</a></li>
<li class="toctree-l1"><a class="reference internal" href="chap64.html">司马穰苴列传</a></li>
<li class="toctree-l1"><a class="reference internal" href="chap65.html">孙子吴起列传</a></li>
<li class="toctree-l1"><a class="reference internal" href="chap66.html">伍子胥列传</a></li>
<li class="toctree-l1"><a class="reference internal" href="chap67.html">仲尼弟子列传</a></li>
<li class="toctree-l1"><a class="reference internal" href="chap68.html">商君列传</a></li>
<li class="toctree-l1"><a class="reference internal" href="chap69.html">苏秦列传</a></li>
<li class="toctree-l1"><a class="reference internal" href="chap70.html">张仪列传</a></li>
<li class="toctree-l1"><a class="reference internal" href="chap71.html">樗里子甘茂列传</a></li>
<li class="toctree-l1"><a class="reference internal" href="chap72.html">穰侯列传</a></li>
<li class="toctree-l1"><a class="reference internal" href="chap73.html">白起王翦列传</a></li>
<li class="toctree-l1"><a class="reference internal" href="chap74.html">孟子荀卿列传</a></li>
<li class="toctree-l1"><a class="reference internal" href="chap75.html">孟尝君列传</a></li>
<li class="toctree-l1"><a class="reference internal" href="chap76.html">平原君虞卿列传</a></li>
<li class="toctree-l1"><a class="reference internal" href="chap77.html">魏公子列传</a></li>
<li class="toctree-l1"><a class="reference internal" href="chap78.html">春申君列传</a></li>
<li class="toctree-l1"><a class="reference internal" href="chap79.html">范睢蔡泽列传</a></li>
<li class="toctree-l1"><a class="reference internal" href="chap80.html">乐毅列传</a></li>
<li class="toctree-l1"><a class="reference internal" href="chap81.html">廉颇蔺相如列传</a></li>
<li class="toctree-l1"><a class="reference internal" href="chap82.html">田单列传</a></li>
<li class="toctree-l1"><a class="reference internal" href="chap83.html">鲁仲连邹阳列传</a></li>
<li class="toctree-l1"><a class="reference internal" href="chap84.html">屈原贾生列传</a></li>
<li class="toctree-l1"><a class="reference internal" href="chap85.html">吕不韦列传</a></li>
<li class="toctree-l1"><a class="reference internal" href="chap86.html">刺客列传</a></li>
<li class="toctree-l1"><a class="reference internal" href="chap87.html">李斯列传</a></li>
<li class="toctree-l1"><a class="reference internal" href="chap88.html">蒙恬列传</a></li>
<li class="toctree-l1"><a class="reference internal" href="chap89.html">张耳陈馀列传</a></li>
<li class="toctree-l1"><a class="reference internal" href="chap90.html">魏豹彭越列传</a></li>
<li class="toctree-l1"><a class="reference internal" href="chap91.html">黥布列传</a></li>
<li class="toctree-l1"><a class="reference internal" href="chap92.html">淮阴侯列传</a></li>
<li class="toctree-l1"><a class="reference internal" href="chap93.html">韩信卢绾列传</a></li>
<li class="toctree-l1"><a class="reference internal" href="chap94.html">田儋列传</a></li>
<li class="toctree-l1"><a class="reference internal" href="chap95.html">樊郦滕灌列传</a></li>
<li class="toctree-l1"><a class="reference internal" href="chap96.html">张丞相列传</a></li>
<li class="toctree-l1"><a class="reference internal" href="chap97.html">郦生陆贾列传</a></li>
<li class="toctree-l1"><a class="reference internal" href="chap98.html">傅靳蒯成列传</a></li>
<li class="toctree-l1"><a class="reference internal" href="chap99.html">刘敬叔孙通列传</a></li>
<li class="toctree-l1"><a class="reference internal" href="chap100.html">季布、栾布列传—袁盎晁错列传</a></li>
<li class="toctree-l1"><a class="reference internal" href="chap101.html">张释之冯唐列传</a></li>
<li class="toctree-l1"><a class="reference internal" href="chap102.html">万石张叔列传</a></li>
<li class="toctree-l1"><a class="reference internal" href="chap103.html">田叔列传</a></li>
<li class="toctree-l1"><a class="reference internal" href="chap104.html">扁鹊仓公列传</a></li>
<li class="toctree-l1"><a class="reference internal" href="chap105.html">吴王濞列传</a></li>
<li class="toctree-l1 current active"><a class="current reference internal" href="#">魏其武安侯列传</a></li>
<li class="toctree-l1"><a class="reference internal" href="chap107.html">韩长孺列传</a></li>
<li class="toctree-l1"><a class="reference internal" href="chap108.html">李将军列传</a></li>
<li class="toctree-l1"><a class="reference internal" href="chap109.html">匈奴列传</a></li>
<li class="toctree-l1"><a class="reference internal" href="chap110.html">卫将军骠骑列传</a></li>
<li class="toctree-l1"><a class="reference internal" href="chap111.html">平津侯主父列传</a></li>
<li class="toctree-l1"><a class="reference internal" href="chap112.html">南越列传</a></li>
<li class="toctree-l1"><a class="reference internal" href="chap113.html">东越列传</a></li>
<li class="toctree-l1"><a class="reference internal" href="chap114.html">朝鲜列传</a></li>
<li class="toctree-l1"><a class="reference internal" href="chap115.html">西南夷列传</a></li>
<li class="toctree-l1"><a class="reference internal" href="chap116.html">司马相如列传</a></li>
<li class="toctree-l1"><a class="reference internal" href="chap117.html">淮南衡山列传</a></li>
<li class="toctree-l1"><a class="reference internal" href="chap118.html">循吏列传</a></li>
<li class="toctree-l1"><a class="reference internal" href="chap119.html">汲郑列传</a></li>
<li class="toctree-l1"><a class="reference internal" href="chap120.html">儒林列传</a></li>
<li class="toctree-l1"><a class="reference internal" href="chap121.html">酷吏列传</a></li>
<li class="toctree-l1"><a class="reference internal" href="chap122.html">大宛列传</a></li>
<li class="toctree-l1"><a class="reference internal" href="chap123.html">游侠列传</a></li>
<li class="toctree-l1"><a class="reference internal" href="chap124.html">佞幸列传</a></li>
<li class="toctree-l1"><a class="reference internal" href="chap125.html">滑稽列传</a></li>
<li class="toctree-l1"><a class="reference internal" href="chap126.html">日者列传</a></li>
<li class="toctree-l1"><a class="reference internal" href="chap127.html">龟策列传</a></li>
<li class="toctree-l1"><a class="reference internal" href="chap128.html">货殖列传</a></li>
<li class="toctree-l1"><a class="reference internal" href="chap129.html">太史公自序</a></li>
</ul>

    </div>
</nav></div>
    </div>
  
  
  <div class="sidebar-primary-items__end sidebar-primary__section">
  </div>
  
  <div id="rtd-footer-container"></div>


      </div>
      
      <main id="main-content" class="bd-main">
        
        

<div class="sbt-scroll-pixel-helper"></div>

          <div class="bd-content">
            <div class="bd-article-container">
              
              <div class="bd-header-article">
<div class="header-article-items header-article__inner">
  
    <div class="header-article-items__start">
      
        <div class="header-article-item"><label class="sidebar-toggle primary-toggle btn btn-sm" for="__primary" title="Toggle primary sidebar" data-bs-placement="bottom" data-bs-toggle="tooltip">
  <span class="fa-solid fa-bars"></span>
</label></div>
      
    </div>
  
  
    <div class="header-article-items__end">
      
        <div class="header-article-item">

<div class="article-header-buttons">





<div class="dropdown dropdown-source-buttons">
  <button class="btn dropdown-toggle" type="button" data-bs-toggle="dropdown" aria-expanded="false" aria-label="Source repositories">
    <i class="fab fa-github"></i>
  </button>
  <ul class="dropdown-menu">
      
      
      
      <li><a href="https://github.com/executablebooks/jupyter-book" target="_blank"
   class="btn btn-sm btn-source-repository-button dropdown-item"
   title="Source repository"
   data-bs-placement="left" data-bs-toggle="tooltip"
>
  

<span class="btn__icon-container">
  <i class="fab fa-github"></i>
  </span>
<span class="btn__text-container">Repository</span>
</a>
</li>
      
      
      
      
      <li><a href="https://github.com/executablebooks/jupyter-book/issues/new?title=Issue%20on%20page%20%2Fchap106.html&body=Your%20issue%20content%20here." target="_blank"
   class="btn btn-sm btn-source-issues-button dropdown-item"
   title="Open an issue"
   data-bs-placement="left" data-bs-toggle="tooltip"
>
  

<span class="btn__icon-container">
  <i class="fas fa-lightbulb"></i>
  </span>
<span class="btn__text-container">Open issue</span>
</a>
</li>
      
  </ul>
</div>






<div class="dropdown dropdown-download-buttons">
  <button class="btn dropdown-toggle" type="button" data-bs-toggle="dropdown" aria-expanded="false" aria-label="Download this page">
    <i class="fas fa-download"></i>
  </button>
  <ul class="dropdown-menu">
      
      
      
      <li><a href="_sources/chap106.md" target="_blank"
   class="btn btn-sm btn-download-source-button dropdown-item"
   title="Download source file"
   data-bs-placement="left" data-bs-toggle="tooltip"
>
  

<span class="btn__icon-container">
  <i class="fas fa-file"></i>
  </span>
<span class="btn__text-container">.md</span>
</a>
</li>
      
      
      
      
      <li>
<button onclick="window.print()"
  class="btn btn-sm btn-download-pdf-button dropdown-item"
  title="Print to PDF"
  data-bs-placement="left" data-bs-toggle="tooltip"
>
  

<span class="btn__icon-container">
  <i class="fas fa-file-pdf"></i>
  </span>
<span class="btn__text-container">.pdf</span>
</button>
</li>
      
  </ul>
</div>




<button onclick="toggleFullScreen()"
  class="btn btn-sm btn-fullscreen-button"
  title="Fullscreen mode"
  data-bs-placement="bottom" data-bs-toggle="tooltip"
>
  

<span class="btn__icon-container">
  <i class="fas fa-expand"></i>
  </span>

</button>


<script>
document.write(`
  <button class="theme-switch-button btn btn-sm btn-outline-primary navbar-btn rounded-circle" title="light/dark" aria-label="light/dark" data-bs-placement="bottom" data-bs-toggle="tooltip">
    <span class="theme-switch" data-mode="light"><i class="fa-solid fa-sun"></i></span>
    <span class="theme-switch" data-mode="dark"><i class="fa-solid fa-moon"></i></span>
    <span class="theme-switch" data-mode="auto"><i class="fa-solid fa-circle-half-stroke"></i></span>
  </button>
`);
</script>

<script>
document.write(`
  <button class="btn btn-sm navbar-btn search-button search-button__button" title="Search" aria-label="Search" data-bs-placement="bottom" data-bs-toggle="tooltip">
    <i class="fa-solid fa-magnifying-glass"></i>
  </button>
`);
</script>

</div></div>
      
    </div>
  
</div>
</div>
              
              

<div id="jb-print-docs-body" class="onlyprint">
    <h1>魏其武安侯列传</h1>
    <!-- Table of contents -->
    <div id="print-main-content">
        <div id="jb-print-toc">
            
        </div>
    </div>
</div>

              
                
<div id="searchbox"></div>
                <article class="bd-article" role="main">
                  
  <section class="tex2jax_ignore mathjax_ignore" id="id1">
<h1>魏其武安侯列传<a class="headerlink" href="#id1" title="Permalink to this heading">#</a></h1>
<p>魏其侯窦婴者，孝文后从兄子也。父世观津人。喜宾客。孝文时，婴为吴相，病免。孝景初即位，为詹事。</p>
<p>梁孝王者，孝景弟也，其母窦太后爱之。梁孝王朝，因昆弟燕饮。是时上未立太子，酒酣，从容言曰：“千秋之後传梁王。”太后驩。窦婴引卮酒进上，曰：“天下者，高祖天下，父子相传，此汉之约也，上何以得擅传梁王！”太后由此憎窦婴。窦婴亦薄其官，因病免。太后除窦婴门籍，不得入朝请。</p>
<p>孝景三年，吴楚反，上察宗室诸窦毋如窦婴贤，乃召婴。婴入见，固辞谢病不足任。太后亦惭。於是上曰：“天下方有急，王孙宁可以让邪？”乃拜婴为大将军，赐金千斤。婴乃言袁盎、栾布诸名将贤士在家者进之。所赐金，陈之廊庑下，军吏过，辄令财取为用，金无入家者。窦婴守荥阳，监齐赵兵。七国兵已尽破，封婴为魏其侯。诸游士宾客争归魏其侯。孝景时每朝议大事，条侯、魏其侯，诸列侯莫敢与亢礼。</p>
<p>孝景四年，立栗太子，使魏其侯为太子傅。孝景七年，栗太子废，魏其数争不能得。魏其谢病，屏居蓝田南山之下数月，诸宾客辩士说之，莫能来。梁人高遂乃说魏其曰：“能富贵将军者，上也；能亲将军者，太后也。今将军傅太子，太子废而不能争；争不能得，又弗能死。自引谢病，拥赵女，屏间处而不朝。相提而论，是自明扬主上之过。有如两宫螫将军，则妻子毋类矣。”魏其侯然之，乃遂起，朝请如故。</p>
<p>桃侯免相，窦太后数言魏其侯。孝景帝曰：“太后岂以为臣有爱，不相魏其？魏其者，沾沾自喜耳，多易。难以为相，持重。”遂不用，用建陵侯卫绾为丞相。</p>
<p>武安侯田蚡者，孝景后同母弟也，生长陵。魏其已为大将军後，方盛，蚡为诸郎，未贵，往来侍酒魏其，跪起如子姓。及孝景晚节，蚡益贵幸，为太中大夫。蚡辩有口，学槃盂诸书，王太后贤之。孝景崩，即日太子立，称制，所镇抚多有田蚡宾客计筴，蚡弟田胜，皆以太后弟，孝景後三年封蚡为武安侯，胜为周阳侯。</p>
<p>武安侯新欲用事为相，卑下宾客，进名士家居者贵之，欲以倾魏其诸将相。建元元年，丞相绾病免，上议置丞相、太尉。籍福说武安侯曰：“魏其贵久矣，天下士素归之。今将军初兴，未如魏其，即上以将军为丞相，必让魏其。魏其为丞相，将军必为太尉。太尉、丞相尊等耳，又有让贤名。”武安侯乃微言太后风上，於是乃以魏其侯为丞相，武安侯为太尉。籍福贺魏其侯，因吊曰：“君侯资性喜善疾恶，方今善人誉君侯，故至丞相；然君侯且疾恶，恶人众，亦且毁君侯。君侯能兼容，则幸久；不能，今以毁去矣。”魏其不听。</p>
<p>魏其、武安俱好儒术，推毂赵绾为御史大夫，王臧为郎中令。迎鲁申公，欲设明堂，令列侯就国，除关，以礼为服制，以兴太平。举適诸窦宗室毋节行者，除其属籍。时诸外家为列侯，列侯多尚公主，皆不欲就国，以故毁日至窦太后。太后好黄老之言，而魏其、武安、赵绾、王臧等务隆推儒术，贬道家言，是以窦太后滋不说魏其等。及建元二年，御史大夫赵绾请无奏事东宫。窦太后大怒，乃罢逐赵绾、王臧等，而免丞相、太尉，以柏至侯许昌为丞相，武彊侯庄青翟为御史大夫。魏其、武安由此以侯家居。</p>
<p>武安侯虽不任职，以王太后故，亲幸，数言事多效，天下吏士趋势利者，皆去魏其归武安，武安日益横。建元六年，窦太后崩，丞相昌、御史大夫青翟坐丧事不办，免。以武安侯蚡为丞相，以大司农韩安国为御史大夫。天下士郡诸侯愈益附武安。</p>
<p>武安者，貌侵，生贵甚。又以为诸侯王多长，上初即位，富於春秋，蚡以肺腑为京师相，非痛折节以礼诎之，天下不肃。当是时，丞相入奏事，坐语移日，所言皆听。荐人或起家至二千石，权移主上。上乃曰：“君除吏已尽未？吾亦欲除吏。”尝请考工地益宅，上怒曰：“君何不遂取武库！”是後乃退。尝召客饮，坐其兄盖侯南乡，自坐东乡，以为汉相尊，不可以兄故私桡。武安由此滋骄，治宅甲诸第。田园极膏腴，而市买郡县器物相属於道。前堂罗锺鼓，立曲旃；後房妇女以百数。诸侯奉金玉狗马玩好，不可胜数。</p>
<p>魏其失窦太后，益疏不用，无势，诸客稍稍自引而怠傲，唯灌将军独不失故。魏其日默默不得志，而独厚遇灌将军。</p>
<p>灌将军夫者，颍阴人也。夫父张孟，尝为颍阴侯婴舍人，得幸，因进之至二千石，故蒙灌氏姓为灌孟。吴楚反时，颍阴侯灌何为将军，属太尉，请灌孟为校尉。夫以千人与父俱。灌孟年老，颍阴侯彊请之，郁郁不得意，故战常陷坚，遂死吴军中。军法，父子俱从军，有死事，得与丧归。灌夫不肯随丧归，奋曰：“原取吴王若将军头，以报父之仇。”於是灌夫被甲持戟，募军中壮士所善原从者数十人。及出壁门，莫敢前。独二人及从奴十数骑驰入吴军，至吴将麾下，所杀伤数十人。不得前，复驰还，走入汉壁，皆亡其奴，独与一骑归。夫身中大创十馀，適有万金良药，故得无死。夫创少瘳，又复请将军曰：“吾益知吴壁中曲折，请复往。”将军壮义之，恐亡夫，乃言太尉，太尉乃固止之。吴已破，灌夫以此名闻天下。</p>
<p>颍阴侯言之上，上以夫为中郎将。数月，坐法去。後家居长安，长安中诸公莫弗称之。孝景时，至代相。孝景崩，今上初即位，以为淮阳天下交，劲兵处，故徙夫为淮阳太守。建元元年，入为太仆。二年，夫与长乐卫尉窦甫饮，轻重不得，夫醉，搏甫。甫，窦太后昆弟也。上恐太后诛夫，徙为燕相。数岁，坐法去官，家居长安。</p>
<p>灌夫为人刚直使酒，不好面谀。贵戚诸有势在己之右，不欲加礼，必陵之；诸士在己之左，愈贫贱，尤益敬，与钧。稠人广众，荐宠下辈。士亦以此多之。</p>
<p>夫不喜文学，好任侠，已然诺。诸所与交通，无非豪桀大猾。家累数千万，食客日数十百人。陂池田园，宗族宾客为权利，横於颍川。颍川兒乃歌之曰：“颍水清，灌氏宁；颍水浊，灌氏族。”</p>
<p>灌夫家居虽富，然失势，卿相侍中宾客益衰。及魏其侯失势，亦欲倚灌夫引绳批根生平慕之後弃之者。灌夫亦倚魏其而通列侯宗室为名高。两人相为引重，其游如父子然。相得驩甚，无厌，恨相知晚也。</p>
<p>灌夫有服，过丞相。丞相从容曰：“吾欲与仲孺过魏其侯，会仲孺有服。”灌夫曰：“将军乃肯幸临况魏其侯，夫安敢以服为解！请语魏其侯帐具，将军旦日蚤临。”武安许诺。灌夫具语魏其侯如所谓武安侯。魏其与其夫人益市牛酒，夜洒埽，早帐具至旦。平明，令门下候伺。至日中，丞相不来。魏其谓灌夫曰：“丞相岂忘之哉？”灌夫不怿，曰：“夫以服请，宜往。”乃驾，自往迎丞相。丞相特前戏许灌夫，殊无意往。及夫至门，丞相尚卧。於是夫入见，曰：“将军昨日幸许过魏其，魏其夫妻治具，自旦至今，未敢尝食。”武安鄂谢曰：“吾昨日醉，忽忘与仲孺言。”乃驾往，又徐行，灌夫愈益怒。及饮酒酣，夫起舞属丞相，丞相不起，夫从坐上语侵之。魏其乃扶灌夫去，谢丞相。丞相卒饮至夜，极驩而去。</p>
<p>丞相尝使籍福请魏其城南田。魏其大望曰：“老仆虽弃，将军虽贵，宁可以势夺乎！”不许。灌夫闻，怒，骂籍福。籍福恶两人有郄，乃谩自好谢丞相曰：“魏其老且死，易忍，且待之。”已而武安闻魏其、灌夫实怒不予田，亦怒曰：“魏其子尝杀人，蚡活之。蚡事魏其无所不可，何爱数顷田？且灌夫何与也？吾不敢复求田。”武安由此大怨灌夫、魏其。</p>
<p>元光四年春，丞相言灌夫家在颍川，横甚，民苦之。请案。上曰：“此丞相事，何请。”灌夫亦持丞相阴事，为奸利，受淮南王金与语言。宾客居间，遂止，俱解。</p>
<p>夏，丞相取燕王女为夫人，有太后诏，召列侯宗室皆往贺。魏其侯过灌夫，欲与俱。夫谢曰：“夫数以酒失得过丞相，丞相今者又与夫有郄。”魏其曰：“事已解。”彊与俱。饮酒酣，武安起为寿，坐皆避席伏。已魏其侯为寿，独故人避席耳，馀半膝席。灌夫不悦。起行酒，至武安，武安膝席曰：“不能满觞。”夫怒，因嘻笑曰：“将军贵人也，属之！”时武安不肯。行酒次至临汝侯，临汝侯方与程不识耳语，又不避席。夫无所发怒，乃骂临汝侯曰：“生平毁程不识不直一钱，今日长者为寿，乃效女兒呫嗫耳语！”武安谓灌夫曰：“程李俱东西宫卫尉，今众辱程将军，仲孺独不为李将军地乎？”灌夫曰：“今日斩头陷匈，何知程李乎！”坐乃起更衣，稍稍去。魏其侯去，麾灌夫出。武安遂怒曰：“此吾骄灌夫罪。”乃令骑留灌夫。灌夫欲出不得。籍福起为谢，案灌夫项令谢。夫愈怒，不肯谢。武安乃麾骑缚夫置传舍，召长史曰：“今日召宗室，有诏。”劾灌夫骂坐不敬，系居室。遂按其前事，遣吏分曹逐捕诸灌氏支属，皆得弃市罪。魏其侯大媿，为资使宾客请，莫能解。武安吏皆为耳目，诸灌氏皆亡匿，夫系，遂不得告言武安阴事。</p>
<p>魏其锐身为救灌夫。夫人谏魏其曰：“灌将军得罪丞相，与太后家忤，宁可救邪？”魏其侯曰：“侯自我得之，自我捐之，无所恨。且终不令灌仲孺独死，婴独生。”乃匿其家，窃出上书。立召入，具言灌夫醉饱事，不足诛。上然之，赐魏其食，曰：“东朝廷辩之。”</p>
<p>魏其之东朝，盛推灌夫之善，言其醉饱得过，乃丞相以他事诬罪之。武安又盛毁灌夫所为横恣，罪逆不道。魏其度不可柰何，因言丞相短。武安曰：“天下幸而安乐无事，蚡得为肺腑，所好音乐狗马田宅。蚡所爱倡优巧匠之属，不如魏其、灌夫日夜招聚天下豪桀壮士与论议，腹诽而心谤，不仰视天而俯画地，辟倪两宫间，幸天下有变，而欲有大功。臣乃不知魏其等所为。”於是上问朝臣：“两人孰是？”御史大夫韩安国曰：“魏其言灌夫父死事，身荷戟驰入不测之吴军，身被数十创，名冠三军，此天下壮士，非有大恶，争杯酒，不足引他过以诛也。魏其言是也。丞相亦言灌夫通奸猾，侵细民，家累巨万，横恣颍川，凌轹宗室，侵犯骨肉，此所谓‘枝大於本，胫大於股，不折必披’，丞相言亦是。唯明主裁之。”主爵都尉汲黯是魏其。内史郑当时是魏其，後不敢坚对。馀皆莫敢对。上怒内史曰：“公平生数言魏其、武安长短，今日廷论，局趣效辕下驹，吾并斩若属矣。”即罢起入，上食太后。太后亦已使人候伺，具以告太后。太后怒，不食，曰：“今我在也，而人皆藉吾弟，令我百岁後，皆鱼肉之矣。且帝宁能为石人邪！此特帝在，即录录，设百岁後，是属宁有可信者乎？”上谢曰：“俱宗室外家，故廷辩之。不然，此一狱吏所决耳。”是时郎中令石建为上别言两人事。</p>
<p>武安已罢朝，出止车门，召韩御史大夫载，怒曰：“与长孺共一老秃翁，何为首鼠两端？”韩御史良久谓丞相曰：“君何不自喜？夫魏其毁君，君当免冠解印绶归，曰‘臣以肺腑幸得待罪，固非其任，魏其言皆是’。如此，上必多君有让，不废君。魏其必内愧，杜门齰舌自杀。今人毁君，君亦毁人，譬如贾竖女子争言，何其无大体也！”武安谢罪曰：“争时急，不知出此。”</p>
<p>於是上使御史簿责魏其所言灌夫，颇不雠，欺谩。劾系都司空。孝景时，魏其常受遗诏，曰“事有不便，以便宜论上”。及系，灌夫罪至族，事日急，诸公莫敢复明言於上。魏其乃使昆弟子上书言之，幸得复召见。书奏上，而案尚书大行无遗诏。诏书独藏魏其家，家丞封。乃劾魏其矫先帝诏，罪当弃市。五年十月，悉论灌夫及家属。魏其良久乃闻，闻即恚，病痱，不食欲死。或闻上无意杀魏其，魏其复食，治病，议定不死矣。乃有蜚语为恶言闻上，故以十二月晦论弃市渭城。</p>
<p>其春，武安侯病，专呼服谢罪。使巫视鬼者视之，见魏其、灌夫共守，欲杀之。竟死。子恬嗣。元朔三年，武安侯坐衣襜褕入宫，不敬。</p>
<p>淮南王安谋反觉，治。王前朝，武安侯为太尉，时迎王至霸上，谓王曰：“上未有太子，大王最贤，高祖孙，即宫车晏驾，非大王立当谁哉！”淮南王大喜，厚遗金财物。上自魏其时不直武安，特为太后故耳。及闻淮南王金事，上曰：“使武安侯在者，族矣。”</p>
<p>太史公曰：魏其、武安皆以外戚重，灌夫用一时决筴而名显。魏其之举以吴楚，武安之贵在日月之际。然魏其诚不知时变，灌夫无术而不逊，两人相翼，乃成祸乱。武安负贵而好权，杯酒责望，陷彼两贤。呜呼哀哉！迁怒及人，命亦不延。众庶不载，竟被恶言。呜呼哀哉！祸所从来矣！</p>
<p>窦婴、田蚡，势利相雄。咸倚外戚，或恃军功。灌夫自喜，引重其中。意气杯酒，?辟睨两宫。事竟不直，冤哉二公！</p>
</section>

    <script type="text/x-thebe-config">
    {
        requestKernel: true,
        binderOptions: {
            repo: "binder-examples/jupyter-stacks-datascience",
            ref: "master",
        },
        codeMirrorConfig: {
            theme: "abcdef",
            mode: "python"
        },
        kernelOptions: {
            name: "python3",
            path: "./."
        },
        predefinedOutput: true
    }
    </script>
    <script>kernelName = 'python3'</script>

                </article>
              

              
              
                <footer class="bd-footer-article">
                  
<div class="footer-article-items footer-article__inner">
  
    <div class="footer-article-item"><!-- Previous / next buttons -->
<div class="prev-next-area">
    <a class="left-prev"
       href="chap105.html"
       title="previous page">
      <i class="fa-solid fa-angle-left"></i>
      <div class="prev-next-info">
        <p class="prev-next-subtitle">previous</p>
        <p class="prev-next-title">吴王濞列传</p>
      </div>
    </a>
    <a class="right-next"
       href="chap107.html"
       title="next page">
      <div class="prev-next-info">
        <p class="prev-next-subtitle">next</p>
        <p class="prev-next-title">韩长孺列传</p>
      </div>
      <i class="fa-solid fa-angle-right"></i>
    </a>
</div></div>
  
</div>

                </footer>
              
            </div>
            
            
              
            
          </div>
          <footer class="bd-footer-content">
            
<div class="bd-footer-content__inner container">
  
  <div class="footer-item">
    
<p class="component-author">
By Liang Liu
</p>

  </div>
  
  <div class="footer-item">
    
  <p class="copyright">
    
      © Copyright 2022.
      <br/>
    
  </p>

  </div>
  
  <div class="footer-item">
    
  </div>
  
  <div class="footer-item">
    
  </div>
  
</div>
          </footer>
        

      </main>
    </div>
  </div>
  
  <!-- Scripts loaded after <body> so the DOM is not blocked -->
  <script src="_static/scripts/bootstrap.js?digest=e353d410970836974a52"></script>
<script src="_static/scripts/pydata-sphinx-theme.js?digest=e353d410970836974a52"></script>

  <footer class="bd-footer">
  </footer>
  </body>
</html>