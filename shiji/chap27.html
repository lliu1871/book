
<!DOCTYPE html>

<html>
  <head>
    <meta charset="utf-8" />
    <meta name="viewport" content="width=device-width, initial-scale=1.0" /><meta name="generator" content="Docutils 0.17.1: http://docutils.sourceforge.net/" />

    <title>天官书 &#8212; 史记</title>
    
  <!-- Loaded before other Sphinx assets -->
  <link href="_static/styles/theme.css?digest=1999514e3f237ded88cf" rel="stylesheet">
<link href="_static/styles/pydata-sphinx-theme.css?digest=1999514e3f237ded88cf" rel="stylesheet">

    
  <link rel="stylesheet"
    href="_static/vendor/fontawesome/5.13.0/css/all.min.css">
  <link rel="preload" as="font" type="font/woff2" crossorigin
    href="_static/vendor/fontawesome/5.13.0/webfonts/fa-solid-900.woff2">
  <link rel="preload" as="font" type="font/woff2" crossorigin
    href="_static/vendor/fontawesome/5.13.0/webfonts/fa-brands-400.woff2">

    <link rel="stylesheet" type="text/css" href="_static/pygments.css" />
    <link rel="stylesheet" href="_static/styles/sphinx-book-theme.css?digest=5115cc725059bd94278eecd172e13a965bf8f5a9" type="text/css" />
    <link rel="stylesheet" type="text/css" href="_static/togglebutton.css" />
    <link rel="stylesheet" type="text/css" href="_static/copybutton.css" />
    <link rel="stylesheet" type="text/css" href="_static/mystnb.css" />
    <link rel="stylesheet" type="text/css" href="_static/sphinx-thebe.css" />
    <link rel="stylesheet" type="text/css" href="_static/proof.css" />
    <link rel="stylesheet" type="text/css" href="_static/design-style.b7bb847fb20b106c3d81b95245e65545.min.css" />
    
  <!-- Pre-loaded scripts that we'll load fully later -->
  <link rel="preload" as="script" href="_static/scripts/pydata-sphinx-theme.js?digest=1999514e3f237ded88cf">

    <script data-url_root="./" id="documentation_options" src="_static/documentation_options.js"></script>
    <script src="_static/jquery.js"></script>
    <script src="_static/underscore.js"></script>
    <script src="_static/doctools.js"></script>
    <script src="_static/clipboard.min.js"></script>
    <script src="_static/copybutton.js"></script>
    <script src="_static/scripts/sphinx-book-theme.js?digest=9c920249402e914e316237a7dbc6769907cce411"></script>
    <script>let toggleHintShow = 'Click to show';</script>
    <script>let toggleHintHide = 'Click to hide';</script>
    <script>let toggleOpenOnPrint = 'true';</script>
    <script src="_static/togglebutton.js"></script>
    <script>var togglebuttonSelector = '.toggle, .admonition.dropdown, .tag_hide_input div.cell_input, .tag_hide-input div.cell_input, .tag_hide_output div.cell_output, .tag_hide-output div.cell_output, .tag_hide_cell.cell, .tag_hide-cell.cell';</script>
    <script src="_static/design-tabs.js"></script>
    <script>const THEBE_JS_URL = "https://unpkg.com/thebe@0.8.2/lib/index.js"
const thebe_selector = ".thebe,.cell"
const thebe_selector_input = "pre"
const thebe_selector_output = ".output, .cell_output"
</script>
    <script async="async" src="_static/sphinx-thebe.js"></script>
    <link rel="index" title="Index" href="genindex.html" />
    <link rel="search" title="Search" href="search.html" />
    <link rel="next" title="封禅书" href="chap28.html" />
    <link rel="prev" title="历书" href="chap26.html" />
    <meta name="viewport" content="width=device-width, initial-scale=1" />
    <meta name="docsearch:language" content="None">
    

    <!-- Google Analytics -->
    
  </head>
  <body data-spy="scroll" data-target="#bd-toc-nav" data-offset="60">
<!-- Checkboxes to toggle the left sidebar -->
<input type="checkbox" class="sidebar-toggle" name="__navigation" id="__navigation" aria-label="Toggle navigation sidebar">
<label class="overlay overlay-navbar" for="__navigation">
    <div class="visually-hidden">Toggle navigation sidebar</div>
</label>
<!-- Checkboxes to toggle the in-page toc -->
<input type="checkbox" class="sidebar-toggle" name="__page-toc" id="__page-toc" aria-label="Toggle in-page Table of Contents">
<label class="overlay overlay-pagetoc" for="__page-toc">
    <div class="visually-hidden">Toggle in-page Table of Contents</div>
</label>
<!-- Headers at the top -->
<div class="announcement header-item noprint"></div>
<div class="header header-item noprint"></div>

    
    <div class="container-fluid" id="banner"></div>

    

    <div class="container-xl">
      <div class="row">
          
<!-- Sidebar -->
<div class="bd-sidebar noprint" id="site-navigation">
    <div class="bd-sidebar__content">
        <div class="bd-sidebar__top"><div class="navbar-brand-box">
    <a class="navbar-brand text-wrap" href="index.html">
      
        <!-- `logo` is deprecated in Sphinx 4.0, so remove this when we stop supporting 3 -->
        
      
      
      <img src="_static/logo.jpg" class="logo" alt="logo">
      
      
      <h1 class="site-logo" id="site-title">史记</h1>
      
    </a>
</div><form class="bd-search d-flex align-items-center" action="search.html" method="get">
  <i class="icon fas fa-search"></i>
  <input type="search" class="form-control" name="q" id="search-input" placeholder="Search this book..." aria-label="Search this book..." autocomplete="off" >
</form><nav class="bd-links" id="bd-docs-nav" aria-label="Main">
    <div class="bd-toc-item active">
        
        <ul class="nav bd-sidenav bd-sidenav__home-link">
            <li class="toctree-l1">
                <a class="reference internal" href="intro.html">
                    史记目录
                </a>
            </li>
        </ul>
        <ul class="current nav bd-sidenav">
 <li class="toctree-l1">
  <a class="reference internal" href="preface.html">
   史记简介
  </a>
 </li>
 <li class="toctree-l1">
  <a class="reference internal" href="chap1.html">
   五帝本纪
  </a>
 </li>
 <li class="toctree-l1">
  <a class="reference internal" href="chap2.html">
   夏本纪
  </a>
 </li>
 <li class="toctree-l1">
  <a class="reference internal" href="chap3.html">
   殷本纪
  </a>
 </li>
 <li class="toctree-l1">
  <a class="reference internal" href="chap4.html">
   周本纪
  </a>
 </li>
 <li class="toctree-l1">
  <a class="reference internal" href="chap5.html">
   秦本纪
  </a>
 </li>
 <li class="toctree-l1">
  <a class="reference internal" href="chap6.html">
   秦始皇本纪
  </a>
 </li>
 <li class="toctree-l1">
  <a class="reference internal" href="chap7.html">
   项羽本纪
  </a>
 </li>
 <li class="toctree-l1">
  <a class="reference internal" href="chap8.html">
   高祖本纪
  </a>
 </li>
 <li class="toctree-l1">
  <a class="reference internal" href="chap9.html">
   吕太后本纪
  </a>
 </li>
 <li class="toctree-l1">
  <a class="reference internal" href="chap10.html">
   孝文本纪
  </a>
 </li>
 <li class="toctree-l1">
  <a class="reference internal" href="chap11.html">
   孝景本纪
  </a>
 </li>
 <li class="toctree-l1">
  <a class="reference internal" href="chap12.html">
   孝武本纪
  </a>
 </li>
 <li class="toctree-l1">
  <a class="reference internal" href="chap13.html">
   三代世表
  </a>
 </li>
 <li class="toctree-l1">
  <a class="reference internal" href="chap14.html">
   十二诸侯年表
  </a>
 </li>
 <li class="toctree-l1">
  <a class="reference internal" href="chap15.html">
   六国年表
  </a>
 </li>
 <li class="toctree-l1">
  <a class="reference internal" href="chap16.html">
   秦楚之际月表
  </a>
 </li>
 <li class="toctree-l1">
  <a class="reference internal" href="chap17.html">
   汉兴以来诸侯王年表
  </a>
 </li>
 <li class="toctree-l1">
  <a class="reference internal" href="chap18.html">
   高祖功臣侯者年表
  </a>
 </li>
 <li class="toctree-l1">
  <a class="reference internal" href="chap19.html">
   惠景闲侯者年表
  </a>
 </li>
 <li class="toctree-l1">
  <a class="reference internal" href="chap20.html">
   建元以来侯者年表
  </a>
 </li>
 <li class="toctree-l1">
  <a class="reference internal" href="chap21.html">
   建元已来王子侯者年表
  </a>
 </li>
 <li class="toctree-l1">
  <a class="reference internal" href="chap22.html">
   汉兴以来将相名臣年表
  </a>
 </li>
 <li class="toctree-l1">
  <a class="reference internal" href="chap23.html">
   礼书
  </a>
 </li>
 <li class="toctree-l1">
  <a class="reference internal" href="chap24.html">
   乐书
  </a>
 </li>
 <li class="toctree-l1">
  <a class="reference internal" href="chap25.html">
   律书
  </a>
 </li>
 <li class="toctree-l1">
  <a class="reference internal" href="chap26.html">
   历书
  </a>
 </li>
 <li class="toctree-l1 current active">
  <a class="current reference internal" href="#">
   天官书
  </a>
 </li>
 <li class="toctree-l1">
  <a class="reference internal" href="chap28.html">
   封禅书
  </a>
 </li>
 <li class="toctree-l1">
  <a class="reference internal" href="chap29.html">
   河渠书
  </a>
 </li>
 <li class="toctree-l1">
  <a class="reference internal" href="chap30.html">
   平准书
  </a>
 </li>
 <li class="toctree-l1">
  <a class="reference internal" href="chap31.html">
   吴太伯世家
  </a>
 </li>
 <li class="toctree-l1">
  <a class="reference internal" href="chap32.html">
   齐太公世家
  </a>
 </li>
 <li class="toctree-l1">
  <a class="reference internal" href="chap33.html">
   鲁周公世家
  </a>
 </li>
 <li class="toctree-l1">
  <a class="reference internal" href="chap34.html">
   燕召公世家
  </a>
 </li>
 <li class="toctree-l1">
  <a class="reference internal" href="chap35.html">
   管蔡世家
  </a>
 </li>
 <li class="toctree-l1">
  <a class="reference internal" href="chap36.html">
   陈杞世家
  </a>
 </li>
 <li class="toctree-l1">
  <a class="reference internal" href="chap37.html">
   卫康叔世家
  </a>
 </li>
 <li class="toctree-l1">
  <a class="reference internal" href="chap38.html">
   宋微子世家
  </a>
 </li>
 <li class="toctree-l1">
  <a class="reference internal" href="chap39.html">
   晋世家
  </a>
 </li>
 <li class="toctree-l1">
  <a class="reference internal" href="chap40.html">
   楚世家
  </a>
 </li>
 <li class="toctree-l1">
  <a class="reference internal" href="chap41.html">
   越王勾践世家
  </a>
 </li>
 <li class="toctree-l1">
  <a class="reference internal" href="chap42.html">
   郑世家
  </a>
 </li>
 <li class="toctree-l1">
  <a class="reference internal" href="chap43.html">
   赵世家
  </a>
 </li>
 <li class="toctree-l1">
  <a class="reference internal" href="chap44.html">
   魏世家
  </a>
 </li>
 <li class="toctree-l1">
  <a class="reference internal" href="chap45.html">
   韩世家
  </a>
 </li>
 <li class="toctree-l1">
  <a class="reference internal" href="chap46.html">
   田敬仲完世家
  </a>
 </li>
 <li class="toctree-l1">
  <a class="reference internal" href="chap47.html">
   孔子世家
  </a>
 </li>
 <li class="toctree-l1">
  <a class="reference internal" href="chap48.html">
   陈涉世家
  </a>
 </li>
 <li class="toctree-l1">
  <a class="reference internal" href="chap49.html">
   外戚世家
  </a>
 </li>
 <li class="toctree-l1">
  <a class="reference internal" href="chap50.html">
   楚元王世家
  </a>
 </li>
 <li class="toctree-l1">
  <a class="reference internal" href="chap51.html">
   荆燕世家
  </a>
 </li>
 <li class="toctree-l1">
  <a class="reference internal" href="chap52.html">
   齐悼惠王世家
  </a>
 </li>
 <li class="toctree-l1">
  <a class="reference internal" href="chap53.html">
   萧相国世家
  </a>
 </li>
 <li class="toctree-l1">
  <a class="reference internal" href="chap54.html">
   曹相国世家
  </a>
 </li>
 <li class="toctree-l1">
  <a class="reference internal" href="chap55.html">
   留侯世家
  </a>
 </li>
 <li class="toctree-l1">
  <a class="reference internal" href="chap56.html">
   陈丞相世家
  </a>
 </li>
 <li class="toctree-l1">
  <a class="reference internal" href="chap57.html">
   绛侯周勃世家
  </a>
 </li>
 <li class="toctree-l1">
  <a class="reference internal" href="chap58.html">
   梁孝王世家
  </a>
 </li>
 <li class="toctree-l1">
  <a class="reference internal" href="chap59.html">
   五宗世家
  </a>
 </li>
 <li class="toctree-l1">
  <a class="reference internal" href="chap60.html">
   三王世家
  </a>
 </li>
 <li class="toctree-l1">
  <a class="reference internal" href="chap61.html">
   伯夷列传
  </a>
 </li>
 <li class="toctree-l1">
  <a class="reference internal" href="chap62.html">
   管晏列传
  </a>
 </li>
 <li class="toctree-l1">
  <a class="reference internal" href="chap63.html">
   老子韩非列传
  </a>
 </li>
 <li class="toctree-l1">
  <a class="reference internal" href="chap64.html">
   司马穰苴列传
  </a>
 </li>
 <li class="toctree-l1">
  <a class="reference internal" href="chap65.html">
   孙子吴起列传
  </a>
 </li>
 <li class="toctree-l1">
  <a class="reference internal" href="chap66.html">
   伍子胥列传
  </a>
 </li>
 <li class="toctree-l1">
  <a class="reference internal" href="chap67.html">
   仲尼弟子列传
  </a>
 </li>
 <li class="toctree-l1">
  <a class="reference internal" href="chap68.html">
   商君列传
  </a>
 </li>
 <li class="toctree-l1">
  <a class="reference internal" href="chap69.html">
   苏秦列传
  </a>
 </li>
 <li class="toctree-l1">
  <a class="reference internal" href="chap70.html">
   张仪列传
  </a>
 </li>
 <li class="toctree-l1">
  <a class="reference internal" href="chap71.html">
   樗里子甘茂列传
  </a>
 </li>
 <li class="toctree-l1">
  <a class="reference internal" href="chap72.html">
   穰侯列传
  </a>
 </li>
 <li class="toctree-l1">
  <a class="reference internal" href="chap73.html">
   白起王翦列传
  </a>
 </li>
 <li class="toctree-l1">
  <a class="reference internal" href="chap74.html">
   孟子荀卿列传
  </a>
 </li>
 <li class="toctree-l1">
  <a class="reference internal" href="chap75.html">
   孟尝君列传
  </a>
 </li>
 <li class="toctree-l1">
  <a class="reference internal" href="chap76.html">
   平原君虞卿列传
  </a>
 </li>
 <li class="toctree-l1">
  <a class="reference internal" href="chap77.html">
   魏公子列传
  </a>
 </li>
 <li class="toctree-l1">
  <a class="reference internal" href="chap78.html">
   春申君列传
  </a>
 </li>
 <li class="toctree-l1">
  <a class="reference internal" href="chap79.html">
   范睢蔡泽列传
  </a>
 </li>
 <li class="toctree-l1">
  <a class="reference internal" href="chap80.html">
   乐毅列传
  </a>
 </li>
 <li class="toctree-l1">
  <a class="reference internal" href="chap81.html">
   廉颇蔺相如列传
  </a>
 </li>
 <li class="toctree-l1">
  <a class="reference internal" href="chap82.html">
   田单列传
  </a>
 </li>
 <li class="toctree-l1">
  <a class="reference internal" href="chap83.html">
   鲁仲连邹阳列传
  </a>
 </li>
 <li class="toctree-l1">
  <a class="reference internal" href="chap84.html">
   屈原贾生列传
  </a>
 </li>
 <li class="toctree-l1">
  <a class="reference internal" href="chap85.html">
   吕不韦列传
  </a>
 </li>
 <li class="toctree-l1">
  <a class="reference internal" href="chap86.html">
   刺客列传
  </a>
 </li>
 <li class="toctree-l1">
  <a class="reference internal" href="chap87.html">
   李斯列传
  </a>
 </li>
 <li class="toctree-l1">
  <a class="reference internal" href="chap88.html">
   蒙恬列传
  </a>
 </li>
 <li class="toctree-l1">
  <a class="reference internal" href="chap89.html">
   张耳陈馀列传
  </a>
 </li>
 <li class="toctree-l1">
  <a class="reference internal" href="chap90.html">
   魏豹彭越列传
  </a>
 </li>
 <li class="toctree-l1">
  <a class="reference internal" href="chap91.html">
   黥布列传
  </a>
 </li>
 <li class="toctree-l1">
  <a class="reference internal" href="chap92.html">
   淮阴侯列传
  </a>
 </li>
 <li class="toctree-l1">
  <a class="reference internal" href="chap93.html">
   韩信卢绾列传
  </a>
 </li>
 <li class="toctree-l1">
  <a class="reference internal" href="chap94.html">
   田儋列传
  </a>
 </li>
 <li class="toctree-l1">
  <a class="reference internal" href="chap95.html">
   樊郦滕灌列传
  </a>
 </li>
 <li class="toctree-l1">
  <a class="reference internal" href="chap96.html">
   张丞相列传
  </a>
 </li>
 <li class="toctree-l1">
  <a class="reference internal" href="chap97.html">
   郦生陆贾列传
  </a>
 </li>
 <li class="toctree-l1">
  <a class="reference internal" href="chap98.html">
   傅靳蒯成列传
  </a>
 </li>
 <li class="toctree-l1">
  <a class="reference internal" href="chap99.html">
   刘敬叔孙通列传
  </a>
 </li>
 <li class="toctree-l1">
  <a class="reference internal" href="chap100.html">
   季布、栾布列传—袁盎晁错列传
  </a>
 </li>
 <li class="toctree-l1">
  <a class="reference internal" href="chap101.html">
   张释之冯唐列传
  </a>
 </li>
 <li class="toctree-l1">
  <a class="reference internal" href="chap102.html">
   万石张叔列传
  </a>
 </li>
 <li class="toctree-l1">
  <a class="reference internal" href="chap103.html">
   田叔列传
  </a>
 </li>
 <li class="toctree-l1">
  <a class="reference internal" href="chap104.html">
   扁鹊仓公列传
  </a>
 </li>
 <li class="toctree-l1">
  <a class="reference internal" href="chap105.html">
   吴王濞列传
  </a>
 </li>
 <li class="toctree-l1">
  <a class="reference internal" href="chap106.html">
   魏其武安侯列传
  </a>
 </li>
 <li class="toctree-l1">
  <a class="reference internal" href="chap107.html">
   韩长孺列传
  </a>
 </li>
 <li class="toctree-l1">
  <a class="reference internal" href="chap108.html">
   李将军列传
  </a>
 </li>
 <li class="toctree-l1">
  <a class="reference internal" href="chap109.html">
   匈奴列传
  </a>
 </li>
 <li class="toctree-l1">
  <a class="reference internal" href="chap110.html">
   卫将军骠骑列传
  </a>
 </li>
 <li class="toctree-l1">
  <a class="reference internal" href="chap111.html">
   平津侯主父列传
  </a>
 </li>
 <li class="toctree-l1">
  <a class="reference internal" href="chap112.html">
   南越列传
  </a>
 </li>
 <li class="toctree-l1">
  <a class="reference internal" href="chap113.html">
   东越列传
  </a>
 </li>
 <li class="toctree-l1">
  <a class="reference internal" href="chap114.html">
   朝鲜列传
  </a>
 </li>
 <li class="toctree-l1">
  <a class="reference internal" href="chap115.html">
   西南夷列传
  </a>
 </li>
 <li class="toctree-l1">
  <a class="reference internal" href="chap116.html">
   司马相如列传
  </a>
 </li>
 <li class="toctree-l1">
  <a class="reference internal" href="chap117.html">
   淮南衡山列传
  </a>
 </li>
 <li class="toctree-l1">
  <a class="reference internal" href="chap118.html">
   循吏列传
  </a>
 </li>
 <li class="toctree-l1">
  <a class="reference internal" href="chap119.html">
   汲郑列传
  </a>
 </li>
 <li class="toctree-l1">
  <a class="reference internal" href="chap120.html">
   儒林列传
  </a>
 </li>
 <li class="toctree-l1">
  <a class="reference internal" href="chap121.html">
   酷吏列传
  </a>
 </li>
 <li class="toctree-l1">
  <a class="reference internal" href="chap122.html">
   大宛列传
  </a>
 </li>
 <li class="toctree-l1">
  <a class="reference internal" href="chap123.html">
   游侠列传
  </a>
 </li>
 <li class="toctree-l1">
  <a class="reference internal" href="chap124.html">
   佞幸列传
  </a>
 </li>
 <li class="toctree-l1">
  <a class="reference internal" href="chap125.html">
   滑稽列传
  </a>
 </li>
 <li class="toctree-l1">
  <a class="reference internal" href="chap126.html">
   日者列传
  </a>
 </li>
 <li class="toctree-l1">
  <a class="reference internal" href="chap127.html">
   龟策列传
  </a>
 </li>
 <li class="toctree-l1">
  <a class="reference internal" href="chap128.html">
   货殖列传
  </a>
 </li>
 <li class="toctree-l1">
  <a class="reference internal" href="chap129.html">
   太史公自序
  </a>
 </li>
</ul>

    </div>
</nav></div>
        <div class="bd-sidebar__bottom">
             <!-- To handle the deprecated key -->
            
            <div class="navbar_extra_footer">
            Powered by <a href="https://jupyterbook.org">Jupyter Book</a>
            </div>
            
        </div>
    </div>
    <div id="rtd-footer-container"></div>
</div>


          


          
<!-- A tiny helper pixel to detect if we've scrolled -->
<div class="sbt-scroll-pixel-helper"></div>
<!-- Main content -->
<div class="col py-0 content-container">
    
    <div class="header-article row sticky-top noprint">
        



<div class="col py-1 d-flex header-article-main">
    <div class="header-article__left">
        
        <label for="__navigation"
  class="headerbtn"
  data-toggle="tooltip"
data-placement="right"
title="Toggle navigation"
>
  

<span class="headerbtn__icon-container">
  <i class="fas fa-bars"></i>
  </span>

</label>

        
    </div>
    <div class="header-article__right">
<div class="menu-dropdown menu-dropdown-launch-buttons">
  <button class="headerbtn menu-dropdown__trigger"
      aria-label="Launch interactive content">
      <i class="fas fa-rocket"></i>
  </button>
  <div class="menu-dropdown__content">
    <ul>
      <li>
        <a href="https://mybinder.org/v2/gh/executablebooks/jupyter-book/master?urlpath=tree/docs/chap27.md"
   class="headerbtn"
   data-toggle="tooltip"
data-placement="left"
title="Launch on Binder"
>
  

<span class="headerbtn__icon-container">
  
    <img src="_static/images/logo_binder.svg">
  </span>
<span class="headerbtn__text-container">Binder</span>
</a>

      </li>
      
    </ul>
  </div>
</div>

<button onclick="toggleFullScreen()"
  class="headerbtn"
  data-toggle="tooltip"
data-placement="bottom"
title="Fullscreen mode"
>
  

<span class="headerbtn__icon-container">
  <i class="fas fa-expand"></i>
  </span>

</button>

<div class="menu-dropdown menu-dropdown-repository-buttons">
  <button class="headerbtn menu-dropdown__trigger"
      aria-label="Source repositories">
      <i class="fab fa-github"></i>
  </button>
  <div class="menu-dropdown__content">
    <ul>
      <li>
        <a href="https://github.com/executablebooks/jupyter-book"
   class="headerbtn"
   data-toggle="tooltip"
data-placement="left"
title="Source repository"
>
  

<span class="headerbtn__icon-container">
  <i class="fab fa-github"></i>
  </span>
<span class="headerbtn__text-container">repository</span>
</a>

      </li>
      
      <li>
        <a href="https://github.com/executablebooks/jupyter-book/issues/new?title=Issue%20on%20page%20%2Fchap27.html&body=Your%20issue%20content%20here."
   class="headerbtn"
   data-toggle="tooltip"
data-placement="left"
title="Open an issue"
>
  

<span class="headerbtn__icon-container">
  <i class="fas fa-lightbulb"></i>
  </span>
<span class="headerbtn__text-container">open issue</span>
</a>

      </li>
      
    </ul>
  </div>
</div>

<div class="menu-dropdown menu-dropdown-download-buttons">
  <button class="headerbtn menu-dropdown__trigger"
      aria-label="Download this page">
      <i class="fas fa-download"></i>
  </button>
  <div class="menu-dropdown__content">
    <ul>
      <li>
        <a href="_sources/chap27.ipynb"
   class="headerbtn"
   data-toggle="tooltip"
data-placement="left"
title="Download notebook file"
>
  

<span class="headerbtn__icon-container">
  <i class="fas fa-code"></i>
  </span>
<span class="headerbtn__text-container">.ipynb</span>
</a>

      </li>
      
      <li>
        <a href="_sources/chap27.md"
   class="headerbtn"
   data-toggle="tooltip"
data-placement="left"
title="Download source file"
>
  

<span class="headerbtn__icon-container">
  <i class="fas fa-file"></i>
  </span>
<span class="headerbtn__text-container">.md</span>
</a>

      </li>
      
      <li>
        
<button onclick="printPdf(this)"
  class="headerbtn"
  data-toggle="tooltip"
data-placement="left"
title="Print to PDF"
>
  

<span class="headerbtn__icon-container">
  <i class="fas fa-file-pdf"></i>
  </span>
<span class="headerbtn__text-container">.pdf</span>
</button>

      </li>
      
    </ul>
  </div>
</div>

    </div>
</div>

<!-- Table of contents -->
<div class="col-md-3 bd-toc show noprint">
</div>
    </div>
    <div class="article row">
        <div class="col pl-md-3 pl-lg-5 content-container">
            <!-- Table of contents that is only displayed when printing the page -->
            <div id="jb-print-docs-body" class="onlyprint">
                <h1>天官书</h1>
                <!-- Table of contents -->
                <div id="print-main-content">
                    <div id="jb-print-toc">
                        
                    </div>
                </div>
            </div>
            <main id="main-content" role="main">
                
              <div>
                
  <section class="tex2jax_ignore mathjax_ignore" id="id1">
<h1>天官书<a class="headerlink" href="#id1" title="Permalink to this headline">#</a></h1>
<p>中宫天极星，其一明者，太一常居也；旁三星三公，或曰子属。後句四星，末大星正妃，馀三星後宫之属也。环之匡卫十二星，籓臣。皆曰紫宫。</p>
<p>前列直斗口三星，随北端兑，若见若不，曰阴德，或曰天一。紫宫左三星曰天枪，右五星曰天棓，後六星绝汉抵营室，曰阁道。</p>
<p>北斗七星，所谓“旋、玑、玉衡以齐七政”。杓携龙角，衡殷南斗，魁枕参首。用昏建者杓；杓，自华以西南。夜半建者衡；衡，殷中州河、济之间。平旦建者魁；魁，海岱以东北也。斗为帝车，运于中央，临制四乡。分阴阳，建四时，均五行，移节度，定诸纪，皆系於斗。</p>
<p>斗魁戴匡六星曰文昌宫：一曰上将，二曰次将，三曰贵相，四曰司命，五曰司中，六曰司禄。在斗魁中，贵人之牢。魁下六星，两两相比者，名曰三能。三能色齐，君臣和；不齐，为乖戾。辅星明近，辅臣亲彊；斥小，疏弱。</p>
<p>杓端有两星：一内为矛，招摇；一外为盾，天锋。有句圜十五星，属杓，曰贱人之牢。其牢中星实则囚多，虚则开出。</p>
<p>天一、枪、棓、矛、盾动摇，角大，兵起。</p>
<p>东宫苍龙，房、心。心为明堂，大星天王，前後星子属。不欲直，直则天王失计。房为府，曰天驷。其阴，右骖。旁有两星曰衿；北一星曰辖。东北曲十二星曰旗。旗中四星天市；中六星曰市楼。市中星众者实；其虚则秏。房南众星曰骑官。</p>
<p>左角，李；右角，将。大角者，天王帝廷。其两旁各有三星，鼎足句之，曰摄提。摄提者，直斗杓所指，以建时节，故曰“摄提格”。亢为疏庙，主疾。其南北两大星，曰南门。氐为天根，主疫。</p>
<p>尾为九子，曰君臣；斥绝，不和。箕为敖客，曰口舌。</p>
<p>火犯守角，则有战。房、心，王者恶之也。</p>
<p>南宫硃鸟，权、衡。衡，太微，三光之廷。匡卫十二星，籓臣：西，将；东，相；南四星，执法；中，端门；门左右，掖门。门内六星，诸侯。其内五星，五帝坐。後聚一十五星，蔚然，曰郎位；傍一大星，将位也。月、五星顺入，轨道，司其出，所守，天子所诛也。其逆入，若不轨道，以所犯命之；中坐，成形，皆群下从谋也。金、火尤甚。廷籓西有隋星五，曰少微，士大夫。权，轩辕。轩辕，黄龙体。前大星，女主象；旁小星，御者後宫属。月、五星守犯者，如衡占。</p>
<p>东井为水事。其西曲星曰钺。钺北，北河；南，南河；两河、天阙间为关梁。舆鬼，鬼祠事；中白者为质。火守南北河，兵起，穀不登。故德成衡，观成潢，伤成钺，祸成井，诛成质。</p>
<p>柳为鸟注，主木草。七星，颈，为员官。主急事。张，素，为厨，主觞客。翼为羽翮，主远客。</p>
<p>轸为车，主风。其旁有一小星，曰长沙，星星不欲明；明与四星等，若五星入轸中，兵大起。轸南众星曰天库楼；库有五车。车星角若益众，及不具，无处车马。</p>
<p>西宫咸池，曰天五潢。五潢，五帝车舍。火入，旱；金，兵；水，水。中有三柱；柱不具，兵起。</p>
<p>奎曰封豕，为沟渎。娄为聚众。胃为天仓。其南众星曰廥积。</p>
<p>昴曰髦头，胡星也，为白衣会。毕曰罕车，为边兵，主弋猎。其大星旁小星为附耳。附耳摇动，有谗乱臣在侧。昴、毕间为天街。其阴，阴国；阳，阳国。</p>
<p>参为白虎。三星直者，是为衡石。下有三星，兑，曰罚，为斩艾事。其外四星，左右肩股也。小三星隅置，曰觜觿，为虎首，主葆旅事。其南有四星，曰天厕。厕下一星，曰天矢。矢黄则吉青、白、黑，凶。其西有句曲九星，三处罗：一曰天旗，二曰天苑，三曰九游。其东有大星曰狼。狼角变色，多盗贼。下有四星曰弧，直狼。狼比地有大星，曰南极老人。老人见，治安；不见，兵起。常以秋分时候之于南郊。</p>
<p>附耳入毕中，兵起。</p>
<p>北宫玄武，虚、危。危为盖屋；虚为哭泣之事。</p>
<p>其南有众星，曰羽林天军。军西为垒，或曰钺。旁有一大星为北落。北落若微亡，军星动角益希，及五星犯北落，入军，军起。火、金、水尤甚：火，军忧；水，患；木、土，军吉。危东六星，两两相比，曰司空。</p>
<p>营室为清庙，曰离宫、阁道。汉中四星，曰天驷。旁一星，曰王良。王良策马，车骑满野。旁有八星，绝汉，曰天潢。天潢旁，江星。江星动，人涉水。</p>
<p>杵、臼四星，在危南。匏瓜，有青黑星守之，鱼盐贵。</p>
<p>南斗为庙，其北建星。建星者，旗也。牵牛为牺牲。其北河鼓。河鼓大星，上将；左右，左右将。婺女，其北织女。织女，天女孙也。</p>
<p>察日、月之行以揆岁星顺逆。曰东方木，主春，日甲乙。义失者，罚出岁星。岁星赢缩，以其舍命国。所在国不可伐，可以罚人。其趋舍而前曰赢，退舍曰缩。赢，其国有兵不复；缩，其国有忧，将亡，国倾败。其所在，五星皆从而聚於一舍，其下之国可以义致天下。</p>
<p>以摄提格岁：岁阴左行在寅，岁星右转居丑。正月，与斗、牵牛晨出东方，名曰监德。色苍苍有光。其失次，有应见柳。岁早，水；晚，旱。</p>
<p>岁星出，东行十二度，百日而止，反逆行；逆行八度，百日，复东行。岁行三十度十六分度之七，率日行十二分度之一，十二岁而周天。出常东方，以晨；入於西方，用昏。</p>
<p>单阏岁：岁阴在卯，星居子。以二月与婺女、虚、危晨出，曰降入。大有光。其失次，有应见张。其岁大水。</p>
<p>执徐岁：岁阴在辰，星居亥。以三月与营室、东壁晨出，曰青章。青青甚章。其失次；有应见轸。岁早，旱；晚，水。</p>
<p>大荒骆岁：岁阴在巳，星居戌。以四月与奎、娄晨出，曰跰踵。熊熊赤色，有光。其失次，有应见亢。</p>
<p>敦牂岁：岁阴在午，星居酉。以五月与胃、昴、毕晨出，曰开明。炎炎有光。偃兵；唯利公王，不利治兵。其失次，有应见房。岁早，旱；晚，水。</p>
<p>叶洽岁：岁阴在未，星居申。以六月与觜觿、参晨出，曰长列。昭昭有光。利行兵。其失次，有应见箕。</p>
<p>涒滩岁：岁阴在申，星居未。以七月与东井、舆鬼晨出，曰大音。昭昭白。其失次，有应见牵牛。</p>
<p>作鄂岁：岁阴在酉，星居午。以八月与柳、七星、张晨出，曰长王。作作有芒。国其昌，熟穀。其失次，有应见危。有旱而昌，有女丧，民疾。</p>
<p>阉茂岁：岁阴在戌，星居巳。以九月与翼、轸晨出，曰天睢。白色大明。其失次，有应见东壁。岁水，女丧。</p>
<p>大渊献岁：岁阴在亥，星居辰。以十月与角、亢晨出，曰大章。苍苍然，星若跃而阴出旦，是谓“正平”。起师旅，其率必武；其国有德，将有四海。其失次，有应见娄。</p>
<p>困敦岁：岁阴在子，星居卯。以十一月与氐、房、心晨出，曰天泉。玄色甚明。江池其昌，不利起兵。其失次，有应昴。</p>
<p>赤奋若岁：岁阴在丑，星居寅，以十二月与尾、箕晨出，曰天皓。黫然黑色甚明。其失次，有应见参。</p>
<p>当居不居，居之又左右摇，未当去去之，与他星会，其国凶。所居久，国有德厚。其角动，乍小乍大，若色数变，人主有忧。</p>
<p>其失次舍以下，进而东北，三月生天棓，长四丈，末兑，进而东南，三月生彗星，长二丈，类彗。退而西北，三月生天欃，长四丈，末兑。退而西南，三月生天枪，长数丈，两头兑。谨视其所见之国，不可举事用兵。其出如浮如沈，其国有土功；如沈如浮，其野亡。色赤而有角，其所居国昌。迎角而战者，不胜。星色赤黄而沈，所居野大穰。色青白而赤灰，所居野有忧。岁星入月，其野有逐相；与太白斗，其野有破军。</p>
<p>岁星一曰摄提，曰重华，曰应星，曰纪星。营室为清庙，岁星庙也。</p>
<p>察刚气以处荧惑。曰南方火，主夏，日丙、丁。礼失，罚出荧惑，荧惑失行是也。出则有兵，入则兵散。以其舍命国。荧惑为勃乱，残贼、疾、丧、饥、兵。反道二舍以上，居之，三月有殃，五月受兵，七月半亡地，九月太半亡地。因与俱出入，国绝祀。居之，殃还至，虽大当小；久而至，当小反大。其南为丈夫，北为女子丧。若角动绕环之，及乍前乍後，左右，殃益大。与他星斗，光相逮，为害；不相逮，不害。五星皆从而聚于一舍，其下国可以礼致天下。</p>
<p>法，出东行十六舍而止；逆行二舍；六旬，复东行，自所止数十舍，十月而入西方；伏行五月，出东方。其出西方曰“反明”，主命者恶之。东行急，一日行一度半。</p>
<p>其行东、西、南、北疾也。兵各聚其下；用战，顺之胜，逆之败。荧惑从太白，军忧；离之，军卻。出太白阴，有分军；行其阳，有偏将战。当其行，太白逮之，破军杀将。其入守犯太微、轩辕、营室，主命恶之。心为明堂，荧惑庙也。谨候此。</p>
<p>历斗之会以定填星之位。曰中央土，主季夏，日戊、己，黄帝，主德，女主象也。岁填一宿，其所居国吉。未当居而居，若已去而复还，还居之，其国得土，不乃得女。若当居而不居，既已居之，又西东去，其国失土，不乃失女，不可举事用兵。其居久，其国福厚；易，福薄。</p>
<p>其一名曰地侯，主岁。岁行十度百十二分度之五，日行二十八分度之一，二十八岁周天。其所居，五星皆从而聚于一舍，其下之国，可重致天下。礼、德、义、杀、刑尽失，而填星乃为之动摇。</p>
<p>赢，为王不宁；其缩，有军不复。填星，其色黄，九芒，音曰黄锺宫。其失次上二三宿曰赢，有主命不成，不乃大水。失次下二三宿曰缩，有后戚，其岁不复，不乃天裂若地动。</p>
<p>斗为文太室，填星庙，天子之星也。</p>
<p>木星与土合，为内乱。饥，主勿用战，败；水则变谋而更事；火为旱；金为白衣会若水。金在南曰牝牡，年穀熟，金在北，岁偏无。火与水合为焠，与金合为铄，为丧，皆不可举事，用兵大败。土为忧，主孽卿；大饥，战败，为北军，军困，举事大败。土与水合，穰而拥阏，有覆军，其国不可举事。出，亡地；入，得地。金为疾，为内兵，亡地。三星若合，其宿地国外内有兵与丧，改立公王。四星合，兵丧并起，君子忧，小人流。五星合，是为易行，有德，受庆，改立大人，掩有四方，子孙蕃昌；无德，受殃若亡。五星皆大，其事亦大；皆小，事亦小。</p>
<p>蚤出者为赢，赢者为客。晚出者为缩，缩者为主人。必有天应见於杓星。同舍为合。相陵为斗，七寸以内必之矣。</p>
<p>五星色白圜，为丧旱；赤圜，则中不平，为兵；青圜，为忧水；黑圜，为疾，多死；黄圜，则吉。赤角犯我城，黄角地之争，白角哭泣之声，青角有兵忧，黑角则水。意，行穷兵之所终。五星同色，天下偃兵，百姓宁昌。春风秋雨，冬寒夏暑，动摇常以此。</p>
<p>填星出百二十日而逆西行，西行百二十日反东行。见三百三十日而入，入三十日复出东方。太岁在甲寅，镇星在东壁，故在营室。</p>
<p>察日行以处位太白。曰西方，秋，日庚、辛，主杀。杀失者，罚出太白。太白失行，以其舍命国。其出行十八舍二百四十日而入。入东方，伏行十一舍百三十日；其入西方，伏行三舍十六日而出。当出不出，当入不入，是谓失舍，不有破军，必有国君之篡。</p>
<p>其纪上元，以摄提格之岁，与营室晨出东方，至角而入；与营室夕出西方，至角而入；与角晨出，入毕；与角夕出，入毕；与毕晨出，入箕；与毕夕出，入箕；与箕晨出，入柳；与箕夕出，入柳；与柳晨出，入营室；与柳夕出，入营室。凡出入东西各五，为八岁，二百二十日，复与营室晨出东方。其大率，岁一周天。其始出东方，行迟，率日半度，一百二十日，必逆行一二舍；上极而反，东行，行日一度半，一百二十日入。其庳，近日，曰明星，柔；高，远日，曰大嚣，刚。其始出西，行疾，率日一度半，百二十日；上极而行迟，日半度，百二十日，旦入，必逆行一二舍而入。其庳，近日，曰大白，柔；高，远日，曰大相，刚。出以辰、戌，入以丑、未。</p>
<p>当出不出，未当入而入，天下偃兵，兵在外，入。未当出而出，当入而不入，下起兵，有破国。其当期出也，其国昌。其出东为东，入东为北方；出西为西，入西为南方。所居久，其乡利；，其乡凶。</p>
<p>出西至东，正西国吉。出东至西，正东国吉。其出不经天；经天，天下革政。</p>
<p>小以角动，兵起。始出大，後小，兵弱；出小，後大，兵强。出高，用兵深吉，浅凶；庳，浅吉，深凶。日方南金居其南，日方北金居其北，曰赢，侯王不宁，用兵进吉退凶。日方南金居其北，日方北金居其南，曰缩，侯王有忧，用兵退吉进凶。用兵象太白：太白行疾，疾行；迟，迟行。角，敢战。动摇躁，躁。圜以静，静。顺角所指，吉；反之，皆凶。出则出兵，入则入兵。赤角，有战；白角，有丧；黑圜角，忧，有水事；青圜小角，忧，有木事；黄圜和角，有土事，有年。其已出三日而复，有微入，入三日乃复盛出，是谓耎，其下国有军败将北。其已入三日又复微出，出三日而复盛入，其下国有忧；师有粮食兵革，遗人用之；卒虽众，将为人虏。其出西失行，外国败；其出东失行，中国败。其色大圜黄滜，可为好事；其圜大赤，兵盛不战。</p>
<p>太白白，比狼；赤，比心；黄，比参左肩；苍，比参右肩；黑，比奎大星。五星皆从太白而聚乎一舍，其下之国可以兵从天下。居实，有得也；居虚，无得也。行胜色，色胜位，有位胜无位，有色胜无色，行得尽胜之。出而留桑榆间，疾其下国。上而疾，未尽其日，过参天，疾其对国。上复下，下复上，有反将。其入月，将僇。金、木星合，光，其下战不合，兵虽起而不斗；合相毁，野有破军。出西方，昏而出阴，阴兵彊；暮食出，小弱；夜半出，中弱；鸡鸣出，大弱：是谓阴陷於阳。其在东方，乘明而出阳，阳兵之彊，鸡鸣出，小弱；夜半出，中弱；昏出，大弱：是谓阳陷於阴。太白伏也，以出兵，兵有殃。其出卯南，南胜北方；出卯北，北胜南方；正在卯，东国利。出酉北，北胜南方；出酉南，南胜北方；正在酉，西国胜。</p>
<p>其与列星相犯，小战；五星，大战。其相犯，太白出其南，南国败；出其北，北国败。行疾，武；不行，文。色白五芒，出蚤为月蚀，晚为天夭及彗星，将发其国。出东为德，举事左之迎之，吉。出西为刑，举事右之背之，吉。反之皆凶。太白光见景，战胜。昼见而经天，是谓争明，彊国弱，小国彊，女主昌。</p>
<p>亢为疏庙，太白庙也。太白，大臣也，其号上公。其他名殷星、太正、营星、观星、宫星、明星、大衰、大泽、终星、大相、天浩、序星、月纬。大司马位谨候此。</p>
<p>察日辰之会，以治辰星之位。曰北方水，太阴之精，主冬，日壬、癸。刑失者，罚出辰星，以其宿命国。</p>
<p>是正四时：仲春春分，夕出郊奎、娄、胃东五舍，为齐；仲夏夏至，夕出郊东井、舆鬼、柳东七舍，为楚；仲秋秋分，夕出郊角、亢、氐、房东四舍，为汉；仲冬冬至，晨出郊东方，与尾、箕、斗、牵牛俱西，为中国。其出入常以辰、戌、丑、未。</p>
<p>其蚤，为月蚀；晚，为彗星及天夭。其时宜效不效为失，追兵在外不战。一时不出，其时不和；四时不出，天下大饥。其当效而出也，色白为旱，黄为五穀熟，赤为兵，黑为水。出东方，大而白，有兵於外，解。常在东方，其赤，中国胜；其西而赤，外国利。无兵於外而赤，兵起。其与太白俱出东方，皆赤而角，外国大败，中国胜；其与太白俱出西方，皆赤而角，外国利。五星分天之中，积于东方，中国利；积于西方，外国用者利。五星皆从辰星而聚于一舍，其所舍之国可以法致天下。辰星不出，太白为客；其出，太白为主。出而与太白不相从，野虽有军，不战。出东方，太白出西方；若出西方，太白出东方，为格，野虽有兵不战。失其时而出，为当寒反温，当温反寒。当出不出，是谓击卒，兵大起。其入太白中而上出，破军杀将，客军胜；下出，客亡地。辰星来抵太白，太白不去，将死。正旗上出，破军杀将，客胜；下出，客亡地。视旗所指，以命破军。其绕环太白，若与斗，大战，客胜。兔过太白，间可?咸剑，小战，客胜。兔居太白前，军罢；出太白左，小战；摩太白，有数万人战，主人吏死；出太白右，去三尺，军急约战。青角，兵忧；黑角，水。赤行穷兵之所终。</p>
<p>兔七命，曰小正、辰星、天欃、安周星、细爽、栖星、钩星。其色黄而小，出而易处，天下之文变而不善矣。兔五色，青圜忧，白圜丧，赤圜中不平，黑圜吉。赤角犯我城，黄角地之争，白角号泣之声。</p>
<p>其出东方，行四舍四十八日，其数二十日，而反入于东方；其出西方，行四舍四十八日，其数二十日，而反入于西方。其一候之营室、角、毕、箕、柳。出房、心间，地动。</p>
<p>辰星之色：春，青黄；夏，赤白；秋，青白，而岁熟；冬，黄而不明。即变其色，其时不昌。春不见，大风，秋则不实。夏不见，有六十日之旱，月蚀。秋不见，有兵，春则不生。冬不见，阴雨六十日，有流邑，夏则不长。</p>
<p>角、亢、氐，兗州。房、心，豫州。尾、箕，幽州。斗，江、湖。牵牛、婺女，杨州。虚、危，青州。营室至东壁，并州。奎、娄、胃，徐州。昴、毕，冀州。觜觿、参，益州。东井、舆鬼，雍州。柳、七星、张，三河。翼、轸，荆州。</p>
<p>七星为员官，辰星庙，蛮夷星也。</p>
<p>两军相当，日晕；晕等，力钧；厚长大，有胜；薄短小，无胜。重抱大破无。抱为和，背不和，为分离相去。直为自立，立侯王；杀将。负且戴，有喜。围在中，中胜；在外，外胜。青外赤中，以和相去；赤外青中，以恶相去。气晕先至而後去，居军胜。先至先去，前利後病；後至後去，前病後利；後至先去，前後皆病，居军不胜。见而去，其发疾，虽胜无功。见半日以上，功大。白虹屈短，上下兑，有者下大流血。日晕制胜，近期三十日，远期六十日。</p>
<p>其食，食所不利；复生，生所利；而食益尽，为主位。以其直及日所宿，加以日时，用命其国也。</p>
<p>月行中道，安宁和平。阴间，多水，阴事。外北三尺，阴星。北三尺，太阴，大水，兵。阳间，骄恣。阳星，多暴狱。太阳，大旱丧也。角、天门，十月为四月，十一月为五月，十二月为六月，水发，近三尺，远五尺。犯四辅，辅臣诛。行南北河，以阴阳言，旱水兵丧。</p>
<p>月蚀岁星，其宿地，饥若亡。荧惑也乱，填星也下犯上，太白也彊国以战败，辰星也女乱。大角，主命者恶之；心，则为内贼乱也；列星，其宿地忧。</p>
<p>月食始日，五月者六，六月者五，五月复六，六月者一，而五月者五，凡百一十三月而复始。故月蚀，常也；日蚀，为不臧也。甲、乙，四海之外，日月不占。丙、丁，江、淮、海岱也。戊、己，中州、河、济也。庚、辛，华山以西。壬、癸，恆山以北。日蚀，国君；月蚀，将相当之。</p>
<p>国皇星，大而赤，状类南极。所出，其下起兵，兵彊；其冲不利。</p>
<p>昭明星，大而白，无角，乍上乍下。所出国，起兵，多变。</p>
<p>五残星，出正东东方之野。其星状类辰星，去地可六丈。</p>
<p>大贼星，出正南南方之野。星去地可六丈，大而赤，数动，有光。</p>
<p>司危星，出正西西方之野。星去地可六丈，大而白，类太白。</p>
<p>狱汉星，出正北北方之野。星去地可六丈，大而赤，数动，察之中青。此四野星所出，出非其方，其下有兵，冲不利。</p>
<p>四填星，所出四隅，去地可四丈。</p>
<p>地维咸光，亦出四隅，去地可三丈，若月始出。所见，下有乱；乱者亡，有德者昌。</p>
<p>烛星，状如太白，其出也不行。见则灭。所烛者，城邑乱。</p>
<p>如星非星，如云非云，命曰归邪。归邪出，必有归国者。</p>
<p>星者，金之散气，本曰火。星众，国吉；少则凶。</p>
<p>汉者，亦金之散气，其本曰水。汉，星多，多水，少则旱，其大经也。</p>
<p>天鼓，有音如雷非雷，音在地而下及地。其所往者，兵发其下。</p>
<p>天狗，状如大奔星，有声，其下止地，类狗。所堕及，望之如火光炎炎冲天。其下圜如数顷田处，上兑者则有黄色，千里破军杀将。</p>
<p>格泽星者，如炎火之状。黄白，起地而上。下大，上兑。其见也，不种而穫；不有土功，必有大害。</p>
<p>蚩尤之旗，类彗而後曲，象旗。见则王者征伐四方。</p>
<p>旬始，出於北斗旁，状如雄鸡。其怒，青黑，象伏鳖。</p>
<p>枉矢，类大流星，?行而仓黑，望之如有毛羽然。</p>
<p>长庚，如一匹布著天。此星见，兵起。</p>
<p>星坠至地，则石也。河、济之间，时有坠星。</p>
<p>天精而见景星。景星者，德星也。其状无常，常出於有道之国。</p>
<p>凡望云气，仰而望之，三四百里；平望，在桑榆上，千馀二千里；登高而望之，下属地者三千里。云气有兽居上者，胜。</p>
<p>自华以南，气下黑上赤。嵩高、三河之郊，气正赤。恆山之北，气下黑下青。勃、碣、海、岱之间，气皆黑。江、淮之间，气皆白。</p>
<p>徒气白。土功气黄。车气乍高乍下，往往而聚。骑气卑而布。卒气抟。前卑而後高者，疾；前方而後高者，兑；後兑而卑者，卻。其气平者其行徐。前高而後卑者，不止而反。气相遇者，卑胜高，兑胜方。气来卑而循车通者，不过三四日，去之五六里见。气来高七八尺者，不过五六日，去之十馀里见。气来高丈馀二丈者，不过三四十日，去之五六十里见。</p>
<p>稍云精白者，其将悍，其士怯。其大根而前绝远者，当战。青白，其前低者，战胜；其前赤而仰者，战不胜。阵云如立垣。杼云类杼。轴云抟两端兑。杓云如绳者，居前互天，其半半天。其■者类阙旗故。钩云句曲。诸此云见，以五色合占。而泽抟密，其见动人，乃有占；兵必起，合■其直。</p>
<p>王朔所候，决於日旁。日旁云气，人主象。皆如其形以占。</p>
<p>故北夷之气如群畜穹闾，南夷之气类舟船幡旗。大水处，败军场，破国之虚，下有积钱，金宝之上，皆有气，不可不察。海旁蜄气象楼台；广野气成宫阙然。云气各象其山川人民所聚积。</p>
<p>故候息秏者，入国邑，视封疆田畴之正治，城郭室屋门户之润泽，次至车服畜产精华。实息者，吉；虚秏者，凶。</p>
<p>若烟非烟，若云非云，郁郁纷纷，萧索轮囷，是谓卿云。卿云，喜气也。若雾非雾，衣冠而不濡，见则其域被甲而趋。</p>
<p>雷电、虾虹、辟历、夜明者，阳气之动者也，春夏则发，秋冬则藏，故候者无不司之。</p>
<p>天开县物，地动坼绝。山崩及徙，川塞谿垘；水澹地长，见象。城郭门闾，闺臬?枯；宫庙邸第，人民所次。谣俗车服，观民饮食。五穀草木，观其所属。仓府厩库，四通之路。六畜禽兽，所产去就；鱼鳖鸟鼠，观其所处。鬼哭若呼，其人逢俉。化言，诚然。</p>
<p>凡候岁美恶，谨候岁始。岁始或冬至日，产气始萌。腊明日，人众卒岁，一会饮食，发阳气，故曰初岁。正月旦，王者岁首；立春日，四时之始也。四始者，候之日。</p>
<p>而汉魏鲜集腊明正月旦决八风。风从南方来，大旱；西南，小旱；西方，有兵；西北，戎菽为，小雨，趣兵；北方，为中岁；东北，为上岁；东方，大水；东南，民有疾疫，岁恶。故八风各与其冲对，课多者为胜。多胜少，久胜亟，疾胜徐。旦至食，为麦；食至日昳，为稷；昳至餔，为黍；餔至下餔，为菽；下餔至日入，为麻。欲终日有云，有风，有日。日当其时者，深而多实；无云有风日，当其时，浅而多实；有云风，无日，当其时，深而少实；有日，无云，不风，当其时者稼有败。如食顷，小败；熟五斗米顷，大败。则风复起，有云，其稼复起。各以其时用云色占种所宜。其雨雪若寒，岁恶。</p>
<p>是日光明，听都邑人民之声。声宫，则岁善，吉；商，则有兵；徵，旱；羽，水；角，岁恶。</p>
<p>或从正月旦比数雨。率日食一升，至七升而极；过之，不占。数至十二日，日直其月，占水旱。为其环千里内占，则为天下候，竟正月。月所离列宿，日、风、云，占其国。然必察太岁所在。在金，穰；水，毁；木，饥；火，旱。此其大经也。</p>
<p>正月上甲，风从东方，宜蚕；风从西方，若旦黄云，恶。</p>
<p>冬至短极，县土炭，炭动，鹿解角，兰根出，泉水跃，略以知日至，要决晷景。岁星所在，五穀逢昌。其对为冲，岁乃有殃。</p>
<p>太史公曰：自初生民以来，世主曷尝不历日月星辰？及至五家、三代，绍而明之，内冠带，外夷狄，分中国为十有二州，仰则观象於天，俯则法类於地。天则有日月，地则有阴阳。天有五星，地有五行。天则有列宿，地则有州域。三光者，阴阳之精，气本在地，而圣人统理之。</p>
<p>幽厉以往，尚矣。所见天变，皆国殊窟穴，家占物怪，以合时应，其文图籍禨祥不法。是以孔子论六经，纪异而说不书。至天道命，不传；传其人，不待告；告非其人，虽言不著。</p>
<p>昔之传天数者：高辛之前，重、黎；於唐、虞，羲、和；有夏，昆吾；殷商，巫咸；周室，史佚、苌弘；於宋，子韦；郑则裨灶；在齐，甘公；楚，唐眛；赵，尹皋；魏，石申。</p>
<p>夫天运，三十岁一小变，百年中变，五百载大变；三大变一纪，三纪而大备：此其大数也。为国者必贵三五。上下各千岁，然后天人之际续备。</p>
<p>太史公推古天变，未有可考于今者。盖略以春秋二百四十二年之间，日蚀三十六，彗星三见，宋襄公时星陨如雨。天子微，诸侯力政，五伯代兴，更为主命，自是之後，众暴寡，大并小。秦、楚、吴、越，夷狄也，为彊伯。田氏篡齐，三家分晋，并为战国。争於攻取，兵革更起，城邑数屠，因以饥馑疾疫焦苦，臣主共忧患，其察礻几祥候星气尤急。近世十二诸侯七国相王，言从衡者继踵，而皋、唐、甘、石因时务论其书传，故其占验凌杂米盐。</p>
<p>二十八舍主十二州，斗秉兼之，所从来久矣。秦之疆也，候在太白，占於狼、弧。吴、楚之疆，候在荧惑，占於鸟衡。燕、齐之疆，候在辰星，占於虚、危。宋、郑之疆，候在岁星，占於房、心。晋之疆，亦候在辰星，占於参罚。</p>
<p>及秦并吞三晋、燕、代，自河山以南者中国。中国於四海内则在东南，为阳；阳则日、岁星、荧惑、填星；占於街南，毕主之。其西北则胡、貉、月氏诸衣旃裘引弓之民，为阴；阴则月、太白、辰星；占於街北，昴主之。故中国山川东北流，其维，首在陇、蜀，尾没于勃、碣。是以秦、晋好用兵，复占太白，太白主中国；而胡、貉数侵掠，独占辰星，辰星出入躁疾，常主夷狄：其大经也。此更为客主人。荧惑为孛，外则理兵，内则理政。故曰“虽有明天子，必视荧惑所在”。诸侯更彊，时菑异记，无可录者。</p>
<p>秦始皇之时，十五年彗星四见，久者八十日，长或竟天。其後秦遂以兵灭六王，并中国，外攘四夷，死人如乱麻，因以张楚并起，三十年之间兵相骀藉，不可胜数。自蚩尤以来，未尝若斯也。</p>
<p>项羽救钜鹿，枉矢西流，山东遂合从诸侯，西坑秦人，诛屠咸阳。</p>
<p>汉之兴，五星聚于东井。平城之围，月晕参、毕七重。诸吕作乱，日蚀，昼晦。吴楚七国叛逆，彗星数丈，天狗过梁野；及兵起，遂伏尸流血其下。元光、元狩，蚩尤之旗再见，长则半天。其後京师师四出，诛夷狄者数十年，而伐胡尤甚。越之亡，荧惑守斗；朝鲜之拔，星茀于河戍；兵征大宛，星茀招摇：此其荦荦大者。若至委曲小变，不可胜道。由是观之，未有不先形见而应随之者也。</p>
<p>夫自汉之为天数者，星则唐都，气则王朔，占岁则魏鲜。故甘、石历五星法，唯独荧惑有反逆行；逆行所守，及他星逆行，日月薄蚀，皆以为占。</p>
<p>余观史记，考行事，百年之中，五星无出而不反逆行，反逆行，尝盛大而变色；日月薄蚀，行南北有时：此其大度也。故紫宫、房心、权衡、咸池、虚危列宿部星，此天之五官坐位也，为经，不移徙，大小有差，阔狭有常。水、火、金、木、填星，此五星者，天之五佐，为纬，见伏有时，所过行赢缩有度。</p>
<p>日变脩德，月变省刑，星变结和。凡天变，过度乃占。国君彊大，有德者昌；羽小，饰诈者亡。太上脩德，其次脩政，其次脩救，其次脩禳，正下无之。夫常星之变希见，而三光之占亟用。日月晕適，云风，此天之客气，其发见亦有大运。然其与政事俯仰，最近人之符。此五者，天之感动。为天数者，必通三五。终始古今，深观时变，察其精粗，则天官备矣。</p>
<p>苍帝行德，天门为之开。赤帝行德，天牢为之空。黄帝行德，天夭为之起。风从西北来，必以庚、辛。一秋中，五至，大赦；三至，小赦。白帝行德，以正月二十日、二十一日，月晕围，常大赦载，谓有太阳也。一曰：白帝行德，毕、昴为之围。围三暮，德乃成；不三暮，及围不合，德不成。二曰：以辰围，不出其旬。黑帝行德，天关为之动。天行德，天子更立年；不德，风雨破石。三能、三衡者，天廷也。客星出天廷，有奇令。</p>
<p>在天成象，有同影响。观文察变，其来自往。天官既书，太史攸掌。云物必记，星辰可仰。盈缩匪?，应验无爽。至哉玄监，云谁欲?！</p>
</section>

    <script type="text/x-thebe-config">
    {
        requestKernel: true,
        binderOptions: {
            repo: "binder-examples/jupyter-stacks-datascience",
            ref: "master",
        },
        codeMirrorConfig: {
            theme: "abcdef",
            mode: "python"
        },
        kernelOptions: {
            kernelName: "python3",
            path: "./."
        },
        predefinedOutput: true
    }
    </script>
    <script>kernelName = 'python3'</script>

              </div>
              
            </main>
            <footer class="footer-article noprint">
                
    <!-- Previous / next buttons -->
<div class='prev-next-area'>
    <a class='left-prev' id="prev-link" href="chap26.html" title="previous page">
        <i class="fas fa-angle-left"></i>
        <div class="prev-next-info">
            <p class="prev-next-subtitle">previous</p>
            <p class="prev-next-title">历书</p>
        </div>
    </a>
    <a class='right-next' id="next-link" href="chap28.html" title="next page">
    <div class="prev-next-info">
        <p class="prev-next-subtitle">next</p>
        <p class="prev-next-title">封禅书</p>
    </div>
    <i class="fas fa-angle-right"></i>
    </a>
</div>
            </footer>
        </div>
    </div>
    <div class="footer-content row">
        <footer class="col footer"><p>
  
    By Liang Liu<br/>
  
      &copy; Copyright 2022.<br/>
</p>
        </footer>
    </div>
    
</div>


      </div>
    </div>
  
  <!-- Scripts loaded after <body> so the DOM is not blocked -->
  <script src="_static/scripts/pydata-sphinx-theme.js?digest=1999514e3f237ded88cf"></script>


  </body>
</html>