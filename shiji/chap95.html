

<!DOCTYPE html>


<html lang="en" >

  <head>
    <meta charset="utf-8" />
    <meta name="viewport" content="width=device-width, initial-scale=1.0" /><meta name="generator" content="Docutils 0.17.1: http://docutils.sourceforge.net/" />

    <title>樊郦滕灌列传 &#8212; 史记</title>
  
  
  
  <script data-cfasync="false">
    document.documentElement.dataset.mode = localStorage.getItem("mode") || "";
    document.documentElement.dataset.theme = localStorage.getItem("theme") || "light";
  </script>
  
  <!-- Loaded before other Sphinx assets -->
  <link href="_static/styles/theme.css?digest=e353d410970836974a52" rel="stylesheet" />
<link href="_static/styles/bootstrap.css?digest=e353d410970836974a52" rel="stylesheet" />
<link href="_static/styles/pydata-sphinx-theme.css?digest=e353d410970836974a52" rel="stylesheet" />

  
  <link href="_static/vendor/fontawesome/6.1.2/css/all.min.css?digest=e353d410970836974a52" rel="stylesheet" />
  <link rel="preload" as="font" type="font/woff2" crossorigin href="_static/vendor/fontawesome/6.1.2/webfonts/fa-solid-900.woff2" />
<link rel="preload" as="font" type="font/woff2" crossorigin href="_static/vendor/fontawesome/6.1.2/webfonts/fa-brands-400.woff2" />
<link rel="preload" as="font" type="font/woff2" crossorigin href="_static/vendor/fontawesome/6.1.2/webfonts/fa-regular-400.woff2" />

    <link rel="stylesheet" type="text/css" href="_static/pygments.css" />
    <link rel="stylesheet" href="_static/styles/sphinx-book-theme.css?digest=14f4ca6b54d191a8c7657f6c759bf11a5fb86285" type="text/css" />
    <link rel="stylesheet" type="text/css" href="_static/togglebutton.css" />
    <link rel="stylesheet" type="text/css" href="_static/copybutton.css" />
    <link rel="stylesheet" type="text/css" href="_static/mystnb.4510f1fc1dee50b3e5859aac5469c37c29e427902b24a333a5f9fcb2f0b3ac41.css" />
    <link rel="stylesheet" type="text/css" href="_static/sphinx-thebe.css" />
    <link rel="stylesheet" type="text/css" href="_static/proof.css" />
    <link rel="stylesheet" type="text/css" href="_static/design-style.4045f2051d55cab465a707391d5b2007.min.css" />
  
  <!-- Pre-loaded scripts that we'll load fully later -->
  <link rel="preload" as="script" href="_static/scripts/bootstrap.js?digest=e353d410970836974a52" />
<link rel="preload" as="script" href="_static/scripts/pydata-sphinx-theme.js?digest=e353d410970836974a52" />

    <script data-url_root="./" id="documentation_options" src="_static/documentation_options.js"></script>
    <script src="_static/jquery.js"></script>
    <script src="_static/underscore.js"></script>
    <script src="_static/_sphinx_javascript_frameworks_compat.js"></script>
    <script src="_static/doctools.js"></script>
    <script src="_static/clipboard.min.js"></script>
    <script src="_static/copybutton.js"></script>
    <script src="_static/scripts/sphinx-book-theme.js?digest=5a5c038af52cf7bc1a1ec88eea08e6366ee68824"></script>
    <script>let toggleHintShow = 'Click to show';</script>
    <script>let toggleHintHide = 'Click to hide';</script>
    <script>let toggleOpenOnPrint = 'true';</script>
    <script src="_static/togglebutton.js"></script>
    <script>var togglebuttonSelector = '.toggle, .admonition.dropdown';</script>
    <script src="_static/design-tabs.js"></script>
    <script>const THEBE_JS_URL = "https://unpkg.com/thebe@0.8.2/lib/index.js"
const thebe_selector = ".thebe,.cell"
const thebe_selector_input = "pre"
const thebe_selector_output = ".output, .cell_output"
</script>
    <script async="async" src="_static/sphinx-thebe.js"></script>
    <script>DOCUMENTATION_OPTIONS.pagename = 'chap95';</script>
    <link rel="index" title="Index" href="genindex.html" />
    <link rel="search" title="Search" href="search.html" />
    <link rel="next" title="张丞相列传" href="chap96.html" />
    <link rel="prev" title="田儋列传" href="chap94.html" />
  <meta name="viewport" content="width=device-width, initial-scale=1"/>
  <meta name="docsearch:language" content="en"/>
  </head>
  
  
  <body data-bs-spy="scroll" data-bs-target=".bd-toc-nav" data-offset="180" data-bs-root-margin="0px 0px -60%" data-default-mode="">

  
  
  <a class="skip-link" href="#main-content">Skip to main content</a>
  
  <input type="checkbox"
          class="sidebar-toggle"
          name="__primary"
          id="__primary"/>
  <label class="overlay overlay-primary" for="__primary"></label>
  
  <input type="checkbox"
          class="sidebar-toggle"
          name="__secondary"
          id="__secondary"/>
  <label class="overlay overlay-secondary" for="__secondary"></label>
  
  <div class="search-button__wrapper">
    <div class="search-button__overlay"></div>
    <div class="search-button__search-container">
<form class="bd-search d-flex align-items-center"
      action="search.html"
      method="get">
  <i class="fa-solid fa-magnifying-glass"></i>
  <input type="search"
         class="form-control"
         name="q"
         id="search-input"
         placeholder="Search this book..."
         aria-label="Search this book..."
         autocomplete="off"
         autocorrect="off"
         autocapitalize="off"
         spellcheck="false"/>
  <span class="search-button__kbd-shortcut"><kbd class="kbd-shortcut__modifier">Ctrl</kbd>+<kbd>K</kbd></span>
</form></div>
  </div>
  
    <nav class="bd-header navbar navbar-expand-lg bd-navbar">
    </nav>
  
  <div class="bd-container">
    <div class="bd-container__inner bd-page-width">
      
      <div class="bd-sidebar-primary bd-sidebar">
        

  
  <div class="sidebar-header-items sidebar-primary__section">
    
    
    
    
  </div>
  
    <div class="sidebar-primary-items__start sidebar-primary__section">
        <div class="sidebar-primary-item">
  

<a class="navbar-brand logo" href="intro.html">
  
  
  
  
    
    
      
    
    
    <img src="_static/logo.jpg" class="logo__image only-light" alt="Logo image"/>
    <script>document.write(`<img src="_static/logo.jpg" class="logo__image only-dark" alt="Logo image"/>`);</script>
  
  
</a></div>
        <div class="sidebar-primary-item"><nav class="bd-links" id="bd-docs-nav" aria-label="Main">
    <div class="bd-toc-item navbar-nav active">
        
        <ul class="nav bd-sidenav bd-sidenav__home-link">
            <li class="toctree-l1">
                <a class="reference internal" href="intro.html">
                    史记目录          
                </a>
            </li>
        </ul>
        <ul class="current nav bd-sidenav">
<li class="toctree-l1"><a class="reference internal" href="preface.html">史记简介</a></li>
<li class="toctree-l1"><a class="reference internal" href="chap1.html">五帝本纪</a></li>
<li class="toctree-l1"><a class="reference internal" href="chap2.html">夏本纪</a></li>
<li class="toctree-l1"><a class="reference internal" href="chap3.html">殷本纪</a></li>
<li class="toctree-l1"><a class="reference internal" href="chap4.html">周本纪</a></li>
<li class="toctree-l1"><a class="reference internal" href="chap5.html">秦本纪</a></li>
<li class="toctree-l1"><a class="reference internal" href="chap6.html">秦始皇本纪</a></li>
<li class="toctree-l1"><a class="reference internal" href="chap7.html">项羽本纪</a></li>
<li class="toctree-l1"><a class="reference internal" href="chap8.html">高祖本纪</a></li>
<li class="toctree-l1"><a class="reference internal" href="chap9.html">吕太后本纪</a></li>
<li class="toctree-l1"><a class="reference internal" href="chap10.html">孝文本纪</a></li>
<li class="toctree-l1"><a class="reference internal" href="chap11.html">孝景本纪</a></li>
<li class="toctree-l1"><a class="reference internal" href="chap12.html">孝武本纪</a></li>
<li class="toctree-l1"><a class="reference internal" href="chap13.html">三代世表</a></li>
<li class="toctree-l1"><a class="reference internal" href="chap14.html">十二诸侯年表</a></li>
<li class="toctree-l1"><a class="reference internal" href="chap15.html">六国年表</a></li>
<li class="toctree-l1"><a class="reference internal" href="chap16.html">秦楚之际月表</a></li>
<li class="toctree-l1"><a class="reference internal" href="chap17.html">汉兴以来诸侯王年表</a></li>
<li class="toctree-l1"><a class="reference internal" href="chap18.html">高祖功臣侯者年表</a></li>
<li class="toctree-l1"><a class="reference internal" href="chap19.html">惠景闲侯者年表</a></li>
<li class="toctree-l1"><a class="reference internal" href="chap20.html">建元以来侯者年表</a></li>
<li class="toctree-l1"><a class="reference internal" href="chap21.html">建元已来王子侯者年表</a></li>
<li class="toctree-l1"><a class="reference internal" href="chap22.html">汉兴以来将相名臣年表</a></li>
<li class="toctree-l1"><a class="reference internal" href="chap23.html">礼书</a></li>
<li class="toctree-l1"><a class="reference internal" href="chap24.html">乐书</a></li>
<li class="toctree-l1"><a class="reference internal" href="chap25.html">律书</a></li>
<li class="toctree-l1"><a class="reference internal" href="chap26.html">历书</a></li>
<li class="toctree-l1"><a class="reference internal" href="chap27.html">天官书</a></li>
<li class="toctree-l1"><a class="reference internal" href="chap28.html">封禅书</a></li>
<li class="toctree-l1"><a class="reference internal" href="chap29.html">河渠书</a></li>
<li class="toctree-l1"><a class="reference internal" href="chap30.html">平准书</a></li>
<li class="toctree-l1"><a class="reference internal" href="chap31.html">吴太伯世家</a></li>
<li class="toctree-l1"><a class="reference internal" href="chap32.html">齐太公世家</a></li>
<li class="toctree-l1"><a class="reference internal" href="chap33.html">鲁周公世家</a></li>
<li class="toctree-l1"><a class="reference internal" href="chap34.html">燕召公世家</a></li>
<li class="toctree-l1"><a class="reference internal" href="chap35.html">管蔡世家</a></li>
<li class="toctree-l1"><a class="reference internal" href="chap36.html">陈杞世家</a></li>
<li class="toctree-l1"><a class="reference internal" href="chap37.html">卫康叔世家</a></li>
<li class="toctree-l1"><a class="reference internal" href="chap38.html">宋微子世家</a></li>
<li class="toctree-l1"><a class="reference internal" href="chap39.html">晋世家</a></li>
<li class="toctree-l1"><a class="reference internal" href="chap40.html">楚世家</a></li>
<li class="toctree-l1"><a class="reference internal" href="chap41.html">越王勾践世家</a></li>
<li class="toctree-l1"><a class="reference internal" href="chap42.html">郑世家</a></li>
<li class="toctree-l1"><a class="reference internal" href="chap43.html">赵世家</a></li>
<li class="toctree-l1"><a class="reference internal" href="chap44.html">魏世家</a></li>
<li class="toctree-l1"><a class="reference internal" href="chap45.html">韩世家</a></li>
<li class="toctree-l1"><a class="reference internal" href="chap46.html">田敬仲完世家</a></li>
<li class="toctree-l1"><a class="reference internal" href="chap47.html">孔子世家</a></li>
<li class="toctree-l1"><a class="reference internal" href="chap48.html">陈涉世家</a></li>
<li class="toctree-l1"><a class="reference internal" href="chap49.html">外戚世家</a></li>
<li class="toctree-l1"><a class="reference internal" href="chap50.html">楚元王世家</a></li>
<li class="toctree-l1"><a class="reference internal" href="chap51.html">荆燕世家</a></li>
<li class="toctree-l1"><a class="reference internal" href="chap52.html">齐悼惠王世家</a></li>
<li class="toctree-l1"><a class="reference internal" href="chap53.html">萧相国世家</a></li>
<li class="toctree-l1"><a class="reference internal" href="chap54.html">曹相国世家</a></li>
<li class="toctree-l1"><a class="reference internal" href="chap55.html">留侯世家</a></li>
<li class="toctree-l1"><a class="reference internal" href="chap56.html">陈丞相世家</a></li>
<li class="toctree-l1"><a class="reference internal" href="chap57.html">绛侯周勃世家</a></li>
<li class="toctree-l1"><a class="reference internal" href="chap58.html">梁孝王世家</a></li>
<li class="toctree-l1"><a class="reference internal" href="chap59.html">五宗世家</a></li>
<li class="toctree-l1"><a class="reference internal" href="chap60.html">三王世家</a></li>
<li class="toctree-l1"><a class="reference internal" href="chap61.html">伯夷列传</a></li>
<li class="toctree-l1"><a class="reference internal" href="chap62.html">管晏列传</a></li>
<li class="toctree-l1"><a class="reference internal" href="chap63.html">老子韩非列传</a></li>
<li class="toctree-l1"><a class="reference internal" href="chap64.html">司马穰苴列传</a></li>
<li class="toctree-l1"><a class="reference internal" href="chap65.html">孙子吴起列传</a></li>
<li class="toctree-l1"><a class="reference internal" href="chap66.html">伍子胥列传</a></li>
<li class="toctree-l1"><a class="reference internal" href="chap67.html">仲尼弟子列传</a></li>
<li class="toctree-l1"><a class="reference internal" href="chap68.html">商君列传</a></li>
<li class="toctree-l1"><a class="reference internal" href="chap69.html">苏秦列传</a></li>
<li class="toctree-l1"><a class="reference internal" href="chap70.html">张仪列传</a></li>
<li class="toctree-l1"><a class="reference internal" href="chap71.html">樗里子甘茂列传</a></li>
<li class="toctree-l1"><a class="reference internal" href="chap72.html">穰侯列传</a></li>
<li class="toctree-l1"><a class="reference internal" href="chap73.html">白起王翦列传</a></li>
<li class="toctree-l1"><a class="reference internal" href="chap74.html">孟子荀卿列传</a></li>
<li class="toctree-l1"><a class="reference internal" href="chap75.html">孟尝君列传</a></li>
<li class="toctree-l1"><a class="reference internal" href="chap76.html">平原君虞卿列传</a></li>
<li class="toctree-l1"><a class="reference internal" href="chap77.html">魏公子列传</a></li>
<li class="toctree-l1"><a class="reference internal" href="chap78.html">春申君列传</a></li>
<li class="toctree-l1"><a class="reference internal" href="chap79.html">范睢蔡泽列传</a></li>
<li class="toctree-l1"><a class="reference internal" href="chap80.html">乐毅列传</a></li>
<li class="toctree-l1"><a class="reference internal" href="chap81.html">廉颇蔺相如列传</a></li>
<li class="toctree-l1"><a class="reference internal" href="chap82.html">田单列传</a></li>
<li class="toctree-l1"><a class="reference internal" href="chap83.html">鲁仲连邹阳列传</a></li>
<li class="toctree-l1"><a class="reference internal" href="chap84.html">屈原贾生列传</a></li>
<li class="toctree-l1"><a class="reference internal" href="chap85.html">吕不韦列传</a></li>
<li class="toctree-l1"><a class="reference internal" href="chap86.html">刺客列传</a></li>
<li class="toctree-l1"><a class="reference internal" href="chap87.html">李斯列传</a></li>
<li class="toctree-l1"><a class="reference internal" href="chap88.html">蒙恬列传</a></li>
<li class="toctree-l1"><a class="reference internal" href="chap89.html">张耳陈馀列传</a></li>
<li class="toctree-l1"><a class="reference internal" href="chap90.html">魏豹彭越列传</a></li>
<li class="toctree-l1"><a class="reference internal" href="chap91.html">黥布列传</a></li>
<li class="toctree-l1"><a class="reference internal" href="chap92.html">淮阴侯列传</a></li>
<li class="toctree-l1"><a class="reference internal" href="chap93.html">韩信卢绾列传</a></li>
<li class="toctree-l1"><a class="reference internal" href="chap94.html">田儋列传</a></li>
<li class="toctree-l1 current active"><a class="current reference internal" href="#">樊郦滕灌列传</a></li>
<li class="toctree-l1"><a class="reference internal" href="chap96.html">张丞相列传</a></li>
<li class="toctree-l1"><a class="reference internal" href="chap97.html">郦生陆贾列传</a></li>
<li class="toctree-l1"><a class="reference internal" href="chap98.html">傅靳蒯成列传</a></li>
<li class="toctree-l1"><a class="reference internal" href="chap99.html">刘敬叔孙通列传</a></li>
<li class="toctree-l1"><a class="reference internal" href="chap100.html">季布、栾布列传—袁盎晁错列传</a></li>
<li class="toctree-l1"><a class="reference internal" href="chap101.html">张释之冯唐列传</a></li>
<li class="toctree-l1"><a class="reference internal" href="chap102.html">万石张叔列传</a></li>
<li class="toctree-l1"><a class="reference internal" href="chap103.html">田叔列传</a></li>
<li class="toctree-l1"><a class="reference internal" href="chap104.html">扁鹊仓公列传</a></li>
<li class="toctree-l1"><a class="reference internal" href="chap105.html">吴王濞列传</a></li>
<li class="toctree-l1"><a class="reference internal" href="chap106.html">魏其武安侯列传</a></li>
<li class="toctree-l1"><a class="reference internal" href="chap107.html">韩长孺列传</a></li>
<li class="toctree-l1"><a class="reference internal" href="chap108.html">李将军列传</a></li>
<li class="toctree-l1"><a class="reference internal" href="chap109.html">匈奴列传</a></li>
<li class="toctree-l1"><a class="reference internal" href="chap110.html">卫将军骠骑列传</a></li>
<li class="toctree-l1"><a class="reference internal" href="chap111.html">平津侯主父列传</a></li>
<li class="toctree-l1"><a class="reference internal" href="chap112.html">南越列传</a></li>
<li class="toctree-l1"><a class="reference internal" href="chap113.html">东越列传</a></li>
<li class="toctree-l1"><a class="reference internal" href="chap114.html">朝鲜列传</a></li>
<li class="toctree-l1"><a class="reference internal" href="chap115.html">西南夷列传</a></li>
<li class="toctree-l1"><a class="reference internal" href="chap116.html">司马相如列传</a></li>
<li class="toctree-l1"><a class="reference internal" href="chap117.html">淮南衡山列传</a></li>
<li class="toctree-l1"><a class="reference internal" href="chap118.html">循吏列传</a></li>
<li class="toctree-l1"><a class="reference internal" href="chap119.html">汲郑列传</a></li>
<li class="toctree-l1"><a class="reference internal" href="chap120.html">儒林列传</a></li>
<li class="toctree-l1"><a class="reference internal" href="chap121.html">酷吏列传</a></li>
<li class="toctree-l1"><a class="reference internal" href="chap122.html">大宛列传</a></li>
<li class="toctree-l1"><a class="reference internal" href="chap123.html">游侠列传</a></li>
<li class="toctree-l1"><a class="reference internal" href="chap124.html">佞幸列传</a></li>
<li class="toctree-l1"><a class="reference internal" href="chap125.html">滑稽列传</a></li>
<li class="toctree-l1"><a class="reference internal" href="chap126.html">日者列传</a></li>
<li class="toctree-l1"><a class="reference internal" href="chap127.html">龟策列传</a></li>
<li class="toctree-l1"><a class="reference internal" href="chap128.html">货殖列传</a></li>
<li class="toctree-l1"><a class="reference internal" href="chap129.html">太史公自序</a></li>
</ul>

    </div>
</nav></div>
    </div>
  
  
  <div class="sidebar-primary-items__end sidebar-primary__section">
  </div>
  
  <div id="rtd-footer-container"></div>


      </div>
      
      <main id="main-content" class="bd-main">
        
        

<div class="sbt-scroll-pixel-helper"></div>

          <div class="bd-content">
            <div class="bd-article-container">
              
              <div class="bd-header-article">
<div class="header-article-items header-article__inner">
  
    <div class="header-article-items__start">
      
        <div class="header-article-item"><label class="sidebar-toggle primary-toggle btn btn-sm" for="__primary" title="Toggle primary sidebar" data-bs-placement="bottom" data-bs-toggle="tooltip">
  <span class="fa-solid fa-bars"></span>
</label></div>
      
    </div>
  
  
    <div class="header-article-items__end">
      
        <div class="header-article-item">

<div class="article-header-buttons">





<div class="dropdown dropdown-source-buttons">
  <button class="btn dropdown-toggle" type="button" data-bs-toggle="dropdown" aria-expanded="false" aria-label="Source repositories">
    <i class="fab fa-github"></i>
  </button>
  <ul class="dropdown-menu">
      
      
      
      <li><a href="https://github.com/executablebooks/jupyter-book" target="_blank"
   class="btn btn-sm btn-source-repository-button dropdown-item"
   title="Source repository"
   data-bs-placement="left" data-bs-toggle="tooltip"
>
  

<span class="btn__icon-container">
  <i class="fab fa-github"></i>
  </span>
<span class="btn__text-container">Repository</span>
</a>
</li>
      
      
      
      
      <li><a href="https://github.com/executablebooks/jupyter-book/issues/new?title=Issue%20on%20page%20%2Fchap95.html&body=Your%20issue%20content%20here." target="_blank"
   class="btn btn-sm btn-source-issues-button dropdown-item"
   title="Open an issue"
   data-bs-placement="left" data-bs-toggle="tooltip"
>
  

<span class="btn__icon-container">
  <i class="fas fa-lightbulb"></i>
  </span>
<span class="btn__text-container">Open issue</span>
</a>
</li>
      
  </ul>
</div>






<div class="dropdown dropdown-download-buttons">
  <button class="btn dropdown-toggle" type="button" data-bs-toggle="dropdown" aria-expanded="false" aria-label="Download this page">
    <i class="fas fa-download"></i>
  </button>
  <ul class="dropdown-menu">
      
      
      
      <li><a href="_sources/chap95.md" target="_blank"
   class="btn btn-sm btn-download-source-button dropdown-item"
   title="Download source file"
   data-bs-placement="left" data-bs-toggle="tooltip"
>
  

<span class="btn__icon-container">
  <i class="fas fa-file"></i>
  </span>
<span class="btn__text-container">.md</span>
</a>
</li>
      
      
      
      
      <li>
<button onclick="window.print()"
  class="btn btn-sm btn-download-pdf-button dropdown-item"
  title="Print to PDF"
  data-bs-placement="left" data-bs-toggle="tooltip"
>
  

<span class="btn__icon-container">
  <i class="fas fa-file-pdf"></i>
  </span>
<span class="btn__text-container">.pdf</span>
</button>
</li>
      
  </ul>
</div>




<button onclick="toggleFullScreen()"
  class="btn btn-sm btn-fullscreen-button"
  title="Fullscreen mode"
  data-bs-placement="bottom" data-bs-toggle="tooltip"
>
  

<span class="btn__icon-container">
  <i class="fas fa-expand"></i>
  </span>

</button>


<script>
document.write(`
  <button class="theme-switch-button btn btn-sm btn-outline-primary navbar-btn rounded-circle" title="light/dark" aria-label="light/dark" data-bs-placement="bottom" data-bs-toggle="tooltip">
    <span class="theme-switch" data-mode="light"><i class="fa-solid fa-sun"></i></span>
    <span class="theme-switch" data-mode="dark"><i class="fa-solid fa-moon"></i></span>
    <span class="theme-switch" data-mode="auto"><i class="fa-solid fa-circle-half-stroke"></i></span>
  </button>
`);
</script>

<script>
document.write(`
  <button class="btn btn-sm navbar-btn search-button search-button__button" title="Search" aria-label="Search" data-bs-placement="bottom" data-bs-toggle="tooltip">
    <i class="fa-solid fa-magnifying-glass"></i>
  </button>
`);
</script>

</div></div>
      
    </div>
  
</div>
</div>
              
              

<div id="jb-print-docs-body" class="onlyprint">
    <h1>樊郦滕灌列传</h1>
    <!-- Table of contents -->
    <div id="print-main-content">
        <div id="jb-print-toc">
            
        </div>
    </div>
</div>

              
                
<div id="searchbox"></div>
                <article class="bd-article" role="main">
                  
  <section class="tex2jax_ignore mathjax_ignore" id="id1">
<h1>樊郦滕灌列传<a class="headerlink" href="#id1" title="Permalink to this heading">#</a></h1>
<p>舞阳侯樊哙者，沛人也。以屠狗为事，与高祖俱隐。</p>
<p>初从高祖起丰，攻下沛。高祖为沛公，以哙为舍人。从攻胡陵、方与，还守丰，击泗水监丰下，破之。复东定沛，破泗水守薛西。与司马枿战砀东，卻敌，斩首十五级，赐爵国大夫。常从，沛公击章邯军濮阳，攻城先登，斩首二十三级，赐爵列大夫。复常从，从攻城阳，先登。下户牖，破李由军，斩首十六级，赐上间爵。从攻围东郡守尉於成武，卻敌，斩首十四级，捕虏十一人，赐爵五大夫。从击秦军，出亳南。河间守军於杠里，破之。击破赵贲军开封北，以卻敌先登，斩候一人，首六十八级，捕虏二十七人，赐爵卿。从攻破杨熊军於曲遇。攻宛陵，先登，斩首八级，捕虏四十四人，赐爵封号贤成君。从攻长社、轘辕，绝河津，东攻秦军於尸，南攻秦军於犨。破南阳守齮於阳城。东攻宛城，先登。西至郦，以卻敌，斩首二十四级，捕虏四十人，赐重封。攻武关，至霸上，斩都尉一人，首十级，捕虏百四十六人，降卒二千九百人。</p>
<p>项羽在戏下，欲攻沛公。沛公从百馀骑因项伯面见项羽，谢无有闭关事。项羽既飨军士，中酒，亚父谋欲杀沛公，令项庄拔剑舞坐中，欲击沛公，项伯常蔽之。时独沛公与张良得入坐，樊哙在营外，闻事急，乃持铁盾入到营。营卫止哙，哙直撞入，立帐下。项羽目之，问为谁。张良曰：“沛公参乘樊哙。”项羽曰：“壮士。”赐之卮酒彘肩。哙既饮酒，拔剑切肉食，尽之。项羽曰：“能复饮乎？”哙曰：“臣死且不辞，岂特卮酒乎！且沛公先入定咸阳，暴师霸上，以待大王。大王今日至，听小人之言，与沛公有隙，臣恐天下解，心疑大王也。”项羽默然。沛公如厕，麾樊哙去。既出，沛公留车骑，独骑一马，与樊哙等四人步从，从间道山下归走霸上军，而使张良谢项羽。项羽亦因遂已，无诛沛公之心矣。是日微樊哙饹入营谯让项羽，沛公事几殆。</p>
<p>明日，项羽入屠咸阳，立沛公为汉王。汉王赐哙爵为列侯，号临武侯。迁为郎中，从入汉中。</p>
<p>还定三秦，别击西丞白水北，雍轻车骑於雍南，破之。从攻雍、斄城，先登击章平军好畤，攻城，先登陷阵，斩县令丞各一人，首十一级，虏二十人，迁郎中骑将。从击秦车骑壤东，卻敌，迁为将军。攻赵贲，下郿、槐里、柳中、咸阳；灌废丘，最。至栎阳，赐食邑杜之樊乡。从攻项籍，屠煮枣。击破王武、程处军於外黄。攻邹、鲁、瑕丘、薛。项羽败汉王於彭城，尽复取鲁、梁地。哙还至荥阳，益食平阴二千户，以将军守广武。一岁，项羽引而东。从高祖击项籍，下阳夏，虏楚周将军卒四千人。围项籍於陈，大破之。屠胡陵。</p>
<p>项籍既死，汉王为帝，以哙坚守战有功，益食八百户。从高帝攻反燕王臧荼，虏荼，定燕地。楚王韩信反，哙从至陈，取信，定楚。更赐爵列侯，与诸侯剖符，世世勿绝，食舞阳，号为舞阳侯，除前所食。以将军从高祖攻反韩王信於代。自霍人以往至云中，与绛侯等共定之，益食千五百户。因击陈豨与曼丘臣军，战襄国，破柏人，先登，降定清河、常山凡二十七县，残东垣，迁为左丞相。破得綦毋卬、尹潘军於无终、广昌。破豨别将胡人王黄军於代南，因击韩信军於参合。军所将卒斩韩信，破豨胡骑横谷，斩将军赵既，虏代丞相冯梁、守孙奋、大将王黄、将军、太仆解福等十人。与诸将共定代乡邑七十三。其後燕王卢绾反，哙以相国击卢绾，破其丞相抵蓟南，定燕地，凡县十八，乡邑五十一。益食邑千三百户，定食舞阳五千四百户。从，斩首百七十六级，虏二百八十八人。别，破军七，下城五，定郡六，县五十二，得丞相一人，将军十二人，二千石已下至三百石十一人。</p>
<p>哙以吕后女弟吕须为妇，生子伉，故其比诸将最亲。</p>
<p>先黥布反时，高祖尝病甚，恶见人，卧禁中，诏户者无得入群臣。群臣绛、灌等莫敢入。十馀日，哙乃排闼直入，大臣随之。上独枕一宦者卧。哙等见上流涕曰：“始陛下与臣等起丰沛，定天下，何其壮也！今天下已定，又何惫也！且陛下病甚，大臣震恐，不见臣等计事，顾独与一宦者绝乎？且陛下独不见赵高之事乎？”高帝笑而起。</p>
<p>其後卢绾反，高帝使哙以相国击燕。是时高帝病甚，人有恶哙党於吕氏，即上一日宫车晏驾，则哙欲以兵尽诛灭戚氏、赵王如意之属。高帝闻之大怒，乃使陈平载绛侯代将，而即军中斩哙。陈平畏吕后，执哙诣长安。至则高祖已崩，吕后释哙，使复爵邑。</p>
<p>孝惠六年，樊哙卒，谥为武侯。子伉代侯。而伉母吕须亦为临光侯，高后时用事专权，大臣尽畏之。伉代侯九岁，高后崩。大臣诛诸吕、吕须婘属，因诛伉。舞阳侯中绝数月。孝文帝既立，乃复封哙他庶子市人为舞阳侯，复故爵邑。市人立二十九岁卒，谥为荒侯。子他广代侯。六岁，侯家舍人得罪他广，怨之，乃上书曰：“荒侯市人病不能为人，令其夫人与其弟乱而生他广，他广实非荒侯子，不当代後。”诏下吏。孝景中六年，他广夺侯为庶人，国除。</p>
<p>曲周侯郦商者，高阳人。陈胜起时，商聚少年东西略人，得数千。沛公略地至陈留，六月馀，商以将卒四千人属沛公於岐。从攻长社，先登，赐爵封信成君。从沛公攻缑氏，绝河津，破秦军洛阳东。从攻下宛、穰，定十七县。别将攻旬关，定汉中。</p>
<p>项羽灭秦，立沛公为汉王。汉王赐商爵信成君，以将军为陇西都尉。别将定北地、上郡。破雍将军焉氏，周类军栒邑，苏駔军於泥阳。赐食邑武成六千户。以陇西都尉从击项籍军五月，出钜野，与锺离眛战，疾斗，受梁相国印，益食邑四千户。以梁相国将从击项羽二岁三月，攻胡陵。</p>
<p>项羽既已死，汉王为帝。其秋，燕王臧荼反，商以将军从击荼，战龙脱，先登陷阵，破荼军易下，卻敌，迁为右丞相，赐爵列侯，与诸侯剖符，世世勿绝，食邑涿五千户，号曰涿侯。以右丞相别定上谷，因攻代，受赵相国印。以右丞相赵相国别与绛侯等定代、雁门，得代丞相程纵、守相郭同、将军已下至六百石十九人。还，以将军为太上皇卫一岁七月。以右丞相击陈豨，残东垣。又以右丞相从高帝击黥布，攻其前拒，陷两陈，得以破布军，更食曲周五千一百户，除前所食，凡别破军三，降定郡六，县七十三，得丞相、守相、大将各一人，小将二人，二千石已下至六百石十九人。</p>
<p>商事孝惠、高后时，商病，不治。其子寄，字况，与吕禄善。及高后崩，大臣欲诛诸吕，吕禄为将军，军於北军，太尉勃不得入北军，於是乃使人劫郦商，令其子况绐吕禄，吕禄信之，故与出游，而太尉勃乃得入据北军，遂诛诸吕。是岁商卒，谥为景侯。子寄代侯。天下称郦况卖交也。</p>
<p>孝景前三年，吴、楚、齐、赵反，上以寄为将军，围赵城，十月不能下。得俞侯栾布自平齐来，乃下赵城，灭赵，王自杀，除国。孝景中二年，寄欲取平原君为夫人，景帝怒，下寄吏，有罪，夺侯。景帝乃以商他子坚封为缪侯，续郦氏後。缪靖侯卒，子康侯遂成立。遂成卒，子怀侯世宗立。世宗卒，子侯终根立，为太常，坐法，国除。</p>
<p>汝阴侯夏侯婴，沛人也。为沛厩司御。每送使客还，过沛泗上亭，与高祖语，未尝不移日也。婴已而试补县吏，与高祖相爱。高祖戏而伤婴，人有告高祖。高祖时为亭长，重坐伤人，告故不伤婴，婴证之。後狱覆，婴坐高祖系岁馀，掠笞数百，终以是脱高祖。</p>
<p>高祖之初与徒属欲攻沛也，婴时以县令史为高祖使。上降沛一日，高祖为沛公，赐婴爵七大夫，以为太仆。从攻胡陵，婴与萧何降泗水监平，平以胡陵降，赐婴爵五大夫。从击秦军砀东，攻济阳，下户牖，破李由军雍丘下，以兵车趣攻战疾，赐爵执帛。常以太仆奉车从击章邯军东阿、濮阳下，以兵车趣攻战疾，破之，赐爵执珪。复常奉车从击赵贲军开封，杨熊军曲遇。婴从捕虏六十八人，降卒八百五十人，得印一匮。因复常奉车从击秦军雒阳东，以兵车趣攻战疾，赐爵封转为滕公。因复奉车从攻南阳，战於蓝田、芷阳，以兵车趣攻战疾，至霸上。项羽至，灭秦，立沛公为汉王。汉王赐婴爵列侯，号昭平侯，复为太仆，从入蜀、汉。</p>
<p>还定三秦，从击项籍。至彭城，项羽大破汉军。汉王败，不利，驰去。见孝惠、鲁元，载之。汉王急，马罢，虏在後，常蹶两兒欲弃之，婴常收，竟载之，徐行面雍树乃驰。汉王怒，行欲斩婴者十馀，卒得脱，而致孝惠、鲁元於丰。</p>
<p>汉王既至荥阳，收散兵，复振，赐婴食祈阳。复常奉车从击项籍，追至陈，卒定楚，至鲁，益食兹氏。</p>
<p>汉王立为帝。其秋，燕王臧荼反，婴以太仆从击荼。明年，从至陈，取楚王信。更食汝阴，剖符世世勿绝。以太仆从击代，至武泉、云中，益食千户。因从击韩信军胡骑晋阳旁，大破之。追北至平城，为胡所围，七日不得通。高帝使使厚遗阏氏，冒顿开围一角。高帝出欲驰，婴固徐行，弩皆持满外向，卒得脱。益食婴细阳千户。复以太仆从击胡骑句注北，大破之。以太仆击胡骑平城南，三陷陈，功为多，赐所夺邑五百户。以太仆击陈豨、黥布军，陷陈卻敌，益食千户，定食汝阴六千九百户，除前所食。</p>
<p>婴自上初起沛，常为太仆，竟高祖崩。以太仆事孝惠。孝惠帝及高后德婴之脱孝惠、鲁元於下邑之间也，乃赐婴县北第第一，曰“近我”，以尊异之。孝惠帝崩，以太仆事高后。高后崩，代王之来，婴以太仆与东牟侯入清宫，废少帝，以天子法驾迎代王代邸，与大臣共立为孝文皇帝，复为太仆。八岁卒，谥为文侯。子夷侯灶立，七年卒。子共侯赐立，三十一年卒。子侯颇尚平阳公主。立十九岁，元鼎二年，坐与父御婢奸罪，自杀，国除。</p>
<p>颍阴侯灌婴者，睢阳贩缯者也。高祖之为沛公，略地至雍丘下，章邯败杀项梁，而沛公还军於砀，婴初以中涓从击破东郡尉於成武及秦军於扛里，疾斗，赐爵七大夫。从攻秦军亳南、开封、曲遇，战疾力，赐爵执帛，号宣陵君。从攻阳武以西至雒阳，破秦军尸北，北绝河津，南破南阳守齮阳城东，遂定南阳郡。西入武关，战於蓝田，疾力，至霸上，赐爵执珪，号昌文君。</p>
<p>沛公立为汉王，拜婴为郎中，从入汉中，十月，拜为中谒者。从还定三秦，下栎阳，降塞王。还围章邯於废丘，未拔。从东出临晋关，击降殷王，定其地。击项羽将龙且、魏相项他军定陶南，疾战，破之。赐婴爵列侯，号昌文侯，食杜平乡。</p>
<p>复以中谒者从降下砀，以至彭城。项羽击，大破汉王。汉王遁而西，婴从还，军於雍丘。王武、魏公申徒反，从击破之。攻下黄，西收兵，军於荥阳。楚骑来众，汉王乃择军中可为骑将者，皆推故秦骑士重泉人李必、骆甲习骑兵，今为校尉，可为骑将。汉王欲拜之，必、甲曰：“臣故秦民，恐军不信臣，臣原得大王左右善骑者傅之。”灌婴虽少，然数力战，乃拜灌婴为中大夫，令李必、骆甲为左右校尉，将郎中骑兵击楚骑於荥阳东，大破之。受诏别击楚军後，绝其饷道，起阳武至襄邑。击项羽之将项冠於鲁下，破之，所将卒斩右司马、骑将各一人。击破柘公王武，军於燕西，所将卒斩楼烦将五人，连尹一人。击王武别将桓婴白马下，破之，所将卒斩都尉一人。以骑渡河南，送汉王到雒阳，使北迎相国韩信军於邯郸。还至敖仓，婴迁为御史大夫。</p>
<p>三年，以列侯食邑杜平乡。以御史大夫受诏将郎中骑兵东属相国韩信，击破齐军於历下，所将卒虏车骑将军华毋伤及将吏四十六人。降下临菑，得齐守相田光。追齐相田横至嬴、博，破其骑，所将卒斩骑将一人，生得骑将四人。攻下嬴、博，破齐将军田吸於千乘，所将卒斩吸。东从韩信攻龙且、留公旋於高密，卒斩龙且，生得右司马、连尹各一人，楼烦将十人，身生得亚将周兰。</p>
<p>齐地已定，韩信自立为齐王，使婴别将击楚将公杲於鲁北，破之。转南，破薛郡长，身虏骑将一人。攻阳，前至下相以东南僮、取虑、徐。度淮，尽降其城邑，至广陵。项羽使项声、薛公、郯公复定淮北。婴度淮北，击破项声、郯公下邳，斩薛公，下下邳，击破楚骑於平阳，遂降彭城，虏柱国项佗，降留、薛、沛、酂、萧、相。攻苦、谯，复得亚将周兰。与汉王会颐乡。从击项籍军於陈下，破之，所将卒斩楼烦将二人，虏骑将八人。赐益食邑二千五百户。</p>
<p>项籍败垓下去也，婴以御史大夫受诏将车骑别追项籍至东城，之。所将卒五人共斩项籍，皆赐爵列侯。降左右司马各一人，卒万二千人，尽得其军将吏。下东城、历阳。渡江，破吴郡长吴下，得吴守，遂定吴、豫章、会稽郡。还定淮北，凡五十二县。</p>
<p>汉王立为皇帝，赐益婴邑三千户。其秋，以车骑将军从击破燕王臧荼。明年，从至陈，取楚王信。还，剖符，世世勿绝，食颍阴二千五百户，号曰颍阴侯。</p>
<p>以车骑将军从击反韩王信於代，至马邑，受诏别降楼烦以北六县，斩代左相，破胡骑於武泉北。复从击韩信胡骑晋阳下，所将卒斩胡白题将一人。受诏并将燕、赵、齐、梁、楚车骑，击破胡骑於硰石。至平城，为胡所围，从还军东垣。</p>
<p>从击陈豨，受诏别攻豨丞相侯敞军曲逆下，破之，卒斩敞及特将五人。降曲逆、卢奴、上曲阳、安国、安平。攻下东垣。</p>
<p>黥布反，以车骑将军先出，攻布别将於相，破之，斩亚将楼烦将三人。又进击破布上柱国军及大司马军。又进破布别将肥诛。婴身生得左司马一人，所将卒斩其小将十人，追北至淮上。益食二千五百户。布已破，高帝归，定令婴食颖阴五千户，除前所食邑。凡从得二千石二人，别破军十六，降城四十六，定国一，郡二，县五十二，得将军二人，柱国、相国各一人，二千石十人。</p>
<p>婴自破布归，高帝崩，婴以列侯事孝惠帝及吕太后。太后崩，吕禄等以赵王自置为将军，军长安，为乱。齐哀王闻之，举兵西，且入诛不当为王者。上将军吕禄等闻之，乃遣婴为大将，将军往击之。婴行至荥阳，乃与绛侯等谋，因屯兵荥阳，风齐王以诛吕氏事，齐兵止不前。绛侯等既诛诸吕，齐王罢兵归，婴亦罢兵自荥阳归，与绛侯、陈平共立代王为孝文皇帝。孝文皇帝於是益封婴三千户，赐黄金千斤，拜为太尉。</p>
<p>三岁，绛侯勃免相就国，婴为丞相，罢太尉官。是岁，匈奴大入北地、上郡，令丞相婴将骑八万五千往击匈奴。匈奴去，济北王反，诏乃罢婴之兵。後岁馀，婴以丞相卒，谥曰懿侯。子平侯阿代侯。二十八年卒，子彊代侯。十三年，彊有罪，绝二岁。元光三年，天子封灌婴孙贤为临汝侯，续灌氏後，八岁，坐行赇有罪，国除。</p>
<p>太史公曰：吾適丰沛，问其遗老，观故萧、曹、樊哙、滕公之家，及其素，异哉所闻！方其鼓刀屠狗卖缯之时，岂自知附骥之尾，垂名汉廷，德流子孙哉？余与他广通，为言高祖功臣之兴时若此云。</p>
<p>圣贤影响，云蒸龙变。屠狗贩缯，攻城野战。扶义西上，受封南面。郦况卖交，舞阳内援。滕灌更王，奕叶繁衍。</p>
</section>

    <script type="text/x-thebe-config">
    {
        requestKernel: true,
        binderOptions: {
            repo: "binder-examples/jupyter-stacks-datascience",
            ref: "master",
        },
        codeMirrorConfig: {
            theme: "abcdef",
            mode: "python"
        },
        kernelOptions: {
            name: "python3",
            path: "./."
        },
        predefinedOutput: true
    }
    </script>
    <script>kernelName = 'python3'</script>

                </article>
              

              
              
                <footer class="bd-footer-article">
                  
<div class="footer-article-items footer-article__inner">
  
    <div class="footer-article-item"><!-- Previous / next buttons -->
<div class="prev-next-area">
    <a class="left-prev"
       href="chap94.html"
       title="previous page">
      <i class="fa-solid fa-angle-left"></i>
      <div class="prev-next-info">
        <p class="prev-next-subtitle">previous</p>
        <p class="prev-next-title">田儋列传</p>
      </div>
    </a>
    <a class="right-next"
       href="chap96.html"
       title="next page">
      <div class="prev-next-info">
        <p class="prev-next-subtitle">next</p>
        <p class="prev-next-title">张丞相列传</p>
      </div>
      <i class="fa-solid fa-angle-right"></i>
    </a>
</div></div>
  
</div>

                </footer>
              
            </div>
            
            
              
            
          </div>
          <footer class="bd-footer-content">
            
<div class="bd-footer-content__inner container">
  
  <div class="footer-item">
    
<p class="component-author">
By Liang Liu
</p>

  </div>
  
  <div class="footer-item">
    
  <p class="copyright">
    
      © Copyright 2022.
      <br/>
    
  </p>

  </div>
  
  <div class="footer-item">
    
  </div>
  
  <div class="footer-item">
    
  </div>
  
</div>
          </footer>
        

      </main>
    </div>
  </div>
  
  <!-- Scripts loaded after <body> so the DOM is not blocked -->
  <script src="_static/scripts/bootstrap.js?digest=e353d410970836974a52"></script>
<script src="_static/scripts/pydata-sphinx-theme.js?digest=e353d410970836974a52"></script>

  <footer class="bd-footer">
  </footer>
  </body>
</html>