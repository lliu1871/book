
<!DOCTYPE html>

<html>
  <head>
    <meta charset="utf-8" />
    <meta name="viewport" content="width=device-width, initial-scale=1.0" /><meta name="generator" content="Docutils 0.17.1: http://docutils.sourceforge.net/" />

    <title>廉颇蔺相如列传 &#8212; 史记</title>
    
  <!-- Loaded before other Sphinx assets -->
  <link href="_static/styles/theme.css?digest=1999514e3f237ded88cf" rel="stylesheet">
<link href="_static/styles/pydata-sphinx-theme.css?digest=1999514e3f237ded88cf" rel="stylesheet">

    
  <link rel="stylesheet"
    href="_static/vendor/fontawesome/5.13.0/css/all.min.css">
  <link rel="preload" as="font" type="font/woff2" crossorigin
    href="_static/vendor/fontawesome/5.13.0/webfonts/fa-solid-900.woff2">
  <link rel="preload" as="font" type="font/woff2" crossorigin
    href="_static/vendor/fontawesome/5.13.0/webfonts/fa-brands-400.woff2">

    <link rel="stylesheet" type="text/css" href="_static/pygments.css" />
    <link rel="stylesheet" href="_static/styles/sphinx-book-theme.css?digest=5115cc725059bd94278eecd172e13a965bf8f5a9" type="text/css" />
    <link rel="stylesheet" type="text/css" href="_static/togglebutton.css" />
    <link rel="stylesheet" type="text/css" href="_static/copybutton.css" />
    <link rel="stylesheet" type="text/css" href="_static/mystnb.css" />
    <link rel="stylesheet" type="text/css" href="_static/sphinx-thebe.css" />
    <link rel="stylesheet" type="text/css" href="_static/proof.css" />
    <link rel="stylesheet" type="text/css" href="_static/design-style.b7bb847fb20b106c3d81b95245e65545.min.css" />
    
  <!-- Pre-loaded scripts that we'll load fully later -->
  <link rel="preload" as="script" href="_static/scripts/pydata-sphinx-theme.js?digest=1999514e3f237ded88cf">

    <script data-url_root="./" id="documentation_options" src="_static/documentation_options.js"></script>
    <script src="_static/jquery.js"></script>
    <script src="_static/underscore.js"></script>
    <script src="_static/doctools.js"></script>
    <script src="_static/clipboard.min.js"></script>
    <script src="_static/copybutton.js"></script>
    <script src="_static/scripts/sphinx-book-theme.js?digest=9c920249402e914e316237a7dbc6769907cce411"></script>
    <script>let toggleHintShow = 'Click to show';</script>
    <script>let toggleHintHide = 'Click to hide';</script>
    <script>let toggleOpenOnPrint = 'true';</script>
    <script src="_static/togglebutton.js"></script>
    <script>var togglebuttonSelector = '.toggle, .admonition.dropdown, .tag_hide_input div.cell_input, .tag_hide-input div.cell_input, .tag_hide_output div.cell_output, .tag_hide-output div.cell_output, .tag_hide_cell.cell, .tag_hide-cell.cell';</script>
    <script src="_static/design-tabs.js"></script>
    <script>const THEBE_JS_URL = "https://unpkg.com/thebe@0.8.2/lib/index.js"
const thebe_selector = ".thebe,.cell"
const thebe_selector_input = "pre"
const thebe_selector_output = ".output, .cell_output"
</script>
    <script async="async" src="_static/sphinx-thebe.js"></script>
    <link rel="index" title="Index" href="genindex.html" />
    <link rel="search" title="Search" href="search.html" />
    <link rel="next" title="田单列传" href="chap82.html" />
    <link rel="prev" title="乐毅列传" href="chap80.html" />
    <meta name="viewport" content="width=device-width, initial-scale=1" />
    <meta name="docsearch:language" content="None">
    

    <!-- Google Analytics -->
    
  </head>
  <body data-spy="scroll" data-target="#bd-toc-nav" data-offset="60">
<!-- Checkboxes to toggle the left sidebar -->
<input type="checkbox" class="sidebar-toggle" name="__navigation" id="__navigation" aria-label="Toggle navigation sidebar">
<label class="overlay overlay-navbar" for="__navigation">
    <div class="visually-hidden">Toggle navigation sidebar</div>
</label>
<!-- Checkboxes to toggle the in-page toc -->
<input type="checkbox" class="sidebar-toggle" name="__page-toc" id="__page-toc" aria-label="Toggle in-page Table of Contents">
<label class="overlay overlay-pagetoc" for="__page-toc">
    <div class="visually-hidden">Toggle in-page Table of Contents</div>
</label>
<!-- Headers at the top -->
<div class="announcement header-item noprint"></div>
<div class="header header-item noprint"></div>

    
    <div class="container-fluid" id="banner"></div>

    

    <div class="container-xl">
      <div class="row">
          
<!-- Sidebar -->
<div class="bd-sidebar noprint" id="site-navigation">
    <div class="bd-sidebar__content">
        <div class="bd-sidebar__top"><div class="navbar-brand-box">
    <a class="navbar-brand text-wrap" href="index.html">
      
        <!-- `logo` is deprecated in Sphinx 4.0, so remove this when we stop supporting 3 -->
        
      
      
      <img src="_static/logo.jpg" class="logo" alt="logo">
      
      
      <h1 class="site-logo" id="site-title">史记</h1>
      
    </a>
</div><form class="bd-search d-flex align-items-center" action="search.html" method="get">
  <i class="icon fas fa-search"></i>
  <input type="search" class="form-control" name="q" id="search-input" placeholder="Search this book..." aria-label="Search this book..." autocomplete="off" >
</form><nav class="bd-links" id="bd-docs-nav" aria-label="Main">
    <div class="bd-toc-item active">
        
        <ul class="nav bd-sidenav bd-sidenav__home-link">
            <li class="toctree-l1">
                <a class="reference internal" href="intro.html">
                    史记目录
                </a>
            </li>
        </ul>
        <ul class="current nav bd-sidenav">
 <li class="toctree-l1">
  <a class="reference internal" href="preface.html">
   史记简介
  </a>
 </li>
 <li class="toctree-l1">
  <a class="reference internal" href="chap1.html">
   五帝本纪
  </a>
 </li>
 <li class="toctree-l1">
  <a class="reference internal" href="chap2.html">
   夏本纪
  </a>
 </li>
 <li class="toctree-l1">
  <a class="reference internal" href="chap3.html">
   殷本纪
  </a>
 </li>
 <li class="toctree-l1">
  <a class="reference internal" href="chap4.html">
   周本纪
  </a>
 </li>
 <li class="toctree-l1">
  <a class="reference internal" href="chap5.html">
   秦本纪
  </a>
 </li>
 <li class="toctree-l1">
  <a class="reference internal" href="chap6.html">
   秦始皇本纪
  </a>
 </li>
 <li class="toctree-l1">
  <a class="reference internal" href="chap7.html">
   项羽本纪
  </a>
 </li>
 <li class="toctree-l1">
  <a class="reference internal" href="chap8.html">
   高祖本纪
  </a>
 </li>
 <li class="toctree-l1">
  <a class="reference internal" href="chap9.html">
   吕太后本纪
  </a>
 </li>
 <li class="toctree-l1">
  <a class="reference internal" href="chap10.html">
   孝文本纪
  </a>
 </li>
 <li class="toctree-l1">
  <a class="reference internal" href="chap11.html">
   孝景本纪
  </a>
 </li>
 <li class="toctree-l1">
  <a class="reference internal" href="chap12.html">
   孝武本纪
  </a>
 </li>
 <li class="toctree-l1">
  <a class="reference internal" href="chap13.html">
   三代世表
  </a>
 </li>
 <li class="toctree-l1">
  <a class="reference internal" href="chap14.html">
   十二诸侯年表
  </a>
 </li>
 <li class="toctree-l1">
  <a class="reference internal" href="chap15.html">
   六国年表
  </a>
 </li>
 <li class="toctree-l1">
  <a class="reference internal" href="chap16.html">
   秦楚之际月表
  </a>
 </li>
 <li class="toctree-l1">
  <a class="reference internal" href="chap17.html">
   汉兴以来诸侯王年表
  </a>
 </li>
 <li class="toctree-l1">
  <a class="reference internal" href="chap18.html">
   高祖功臣侯者年表
  </a>
 </li>
 <li class="toctree-l1">
  <a class="reference internal" href="chap19.html">
   惠景闲侯者年表
  </a>
 </li>
 <li class="toctree-l1">
  <a class="reference internal" href="chap20.html">
   建元以来侯者年表
  </a>
 </li>
 <li class="toctree-l1">
  <a class="reference internal" href="chap21.html">
   建元已来王子侯者年表
  </a>
 </li>
 <li class="toctree-l1">
  <a class="reference internal" href="chap22.html">
   汉兴以来将相名臣年表
  </a>
 </li>
 <li class="toctree-l1">
  <a class="reference internal" href="chap23.html">
   礼书
  </a>
 </li>
 <li class="toctree-l1">
  <a class="reference internal" href="chap24.html">
   乐书
  </a>
 </li>
 <li class="toctree-l1">
  <a class="reference internal" href="chap25.html">
   律书
  </a>
 </li>
 <li class="toctree-l1">
  <a class="reference internal" href="chap26.html">
   历书
  </a>
 </li>
 <li class="toctree-l1">
  <a class="reference internal" href="chap27.html">
   天官书
  </a>
 </li>
 <li class="toctree-l1">
  <a class="reference internal" href="chap28.html">
   封禅书
  </a>
 </li>
 <li class="toctree-l1">
  <a class="reference internal" href="chap29.html">
   河渠书
  </a>
 </li>
 <li class="toctree-l1">
  <a class="reference internal" href="chap30.html">
   平准书
  </a>
 </li>
 <li class="toctree-l1">
  <a class="reference internal" href="chap31.html">
   吴太伯世家
  </a>
 </li>
 <li class="toctree-l1">
  <a class="reference internal" href="chap32.html">
   齐太公世家
  </a>
 </li>
 <li class="toctree-l1">
  <a class="reference internal" href="chap33.html">
   鲁周公世家
  </a>
 </li>
 <li class="toctree-l1">
  <a class="reference internal" href="chap34.html">
   燕召公世家
  </a>
 </li>
 <li class="toctree-l1">
  <a class="reference internal" href="chap35.html">
   管蔡世家
  </a>
 </li>
 <li class="toctree-l1">
  <a class="reference internal" href="chap36.html">
   陈杞世家
  </a>
 </li>
 <li class="toctree-l1">
  <a class="reference internal" href="chap37.html">
   卫康叔世家
  </a>
 </li>
 <li class="toctree-l1">
  <a class="reference internal" href="chap38.html">
   宋微子世家
  </a>
 </li>
 <li class="toctree-l1">
  <a class="reference internal" href="chap39.html">
   晋世家
  </a>
 </li>
 <li class="toctree-l1">
  <a class="reference internal" href="chap40.html">
   楚世家
  </a>
 </li>
 <li class="toctree-l1">
  <a class="reference internal" href="chap41.html">
   越王勾践世家
  </a>
 </li>
 <li class="toctree-l1">
  <a class="reference internal" href="chap42.html">
   郑世家
  </a>
 </li>
 <li class="toctree-l1">
  <a class="reference internal" href="chap43.html">
   赵世家
  </a>
 </li>
 <li class="toctree-l1">
  <a class="reference internal" href="chap44.html">
   魏世家
  </a>
 </li>
 <li class="toctree-l1">
  <a class="reference internal" href="chap45.html">
   韩世家
  </a>
 </li>
 <li class="toctree-l1">
  <a class="reference internal" href="chap46.html">
   田敬仲完世家
  </a>
 </li>
 <li class="toctree-l1">
  <a class="reference internal" href="chap47.html">
   孔子世家
  </a>
 </li>
 <li class="toctree-l1">
  <a class="reference internal" href="chap48.html">
   陈涉世家
  </a>
 </li>
 <li class="toctree-l1">
  <a class="reference internal" href="chap49.html">
   外戚世家
  </a>
 </li>
 <li class="toctree-l1">
  <a class="reference internal" href="chap50.html">
   楚元王世家
  </a>
 </li>
 <li class="toctree-l1">
  <a class="reference internal" href="chap51.html">
   荆燕世家
  </a>
 </li>
 <li class="toctree-l1">
  <a class="reference internal" href="chap52.html">
   齐悼惠王世家
  </a>
 </li>
 <li class="toctree-l1">
  <a class="reference internal" href="chap53.html">
   萧相国世家
  </a>
 </li>
 <li class="toctree-l1">
  <a class="reference internal" href="chap54.html">
   曹相国世家
  </a>
 </li>
 <li class="toctree-l1">
  <a class="reference internal" href="chap55.html">
   留侯世家
  </a>
 </li>
 <li class="toctree-l1">
  <a class="reference internal" href="chap56.html">
   陈丞相世家
  </a>
 </li>
 <li class="toctree-l1">
  <a class="reference internal" href="chap57.html">
   绛侯周勃世家
  </a>
 </li>
 <li class="toctree-l1">
  <a class="reference internal" href="chap58.html">
   梁孝王世家
  </a>
 </li>
 <li class="toctree-l1">
  <a class="reference internal" href="chap59.html">
   五宗世家
  </a>
 </li>
 <li class="toctree-l1">
  <a class="reference internal" href="chap60.html">
   三王世家
  </a>
 </li>
 <li class="toctree-l1">
  <a class="reference internal" href="chap61.html">
   伯夷列传
  </a>
 </li>
 <li class="toctree-l1">
  <a class="reference internal" href="chap62.html">
   管晏列传
  </a>
 </li>
 <li class="toctree-l1">
  <a class="reference internal" href="chap63.html">
   老子韩非列传
  </a>
 </li>
 <li class="toctree-l1">
  <a class="reference internal" href="chap64.html">
   司马穰苴列传
  </a>
 </li>
 <li class="toctree-l1">
  <a class="reference internal" href="chap65.html">
   孙子吴起列传
  </a>
 </li>
 <li class="toctree-l1">
  <a class="reference internal" href="chap66.html">
   伍子胥列传
  </a>
 </li>
 <li class="toctree-l1">
  <a class="reference internal" href="chap67.html">
   仲尼弟子列传
  </a>
 </li>
 <li class="toctree-l1">
  <a class="reference internal" href="chap68.html">
   商君列传
  </a>
 </li>
 <li class="toctree-l1">
  <a class="reference internal" href="chap69.html">
   苏秦列传
  </a>
 </li>
 <li class="toctree-l1">
  <a class="reference internal" href="chap70.html">
   张仪列传
  </a>
 </li>
 <li class="toctree-l1">
  <a class="reference internal" href="chap71.html">
   樗里子甘茂列传
  </a>
 </li>
 <li class="toctree-l1">
  <a class="reference internal" href="chap72.html">
   穰侯列传
  </a>
 </li>
 <li class="toctree-l1">
  <a class="reference internal" href="chap73.html">
   白起王翦列传
  </a>
 </li>
 <li class="toctree-l1">
  <a class="reference internal" href="chap74.html">
   孟子荀卿列传
  </a>
 </li>
 <li class="toctree-l1">
  <a class="reference internal" href="chap75.html">
   孟尝君列传
  </a>
 </li>
 <li class="toctree-l1">
  <a class="reference internal" href="chap76.html">
   平原君虞卿列传
  </a>
 </li>
 <li class="toctree-l1">
  <a class="reference internal" href="chap77.html">
   魏公子列传
  </a>
 </li>
 <li class="toctree-l1">
  <a class="reference internal" href="chap78.html">
   春申君列传
  </a>
 </li>
 <li class="toctree-l1">
  <a class="reference internal" href="chap79.html">
   范睢蔡泽列传
  </a>
 </li>
 <li class="toctree-l1">
  <a class="reference internal" href="chap80.html">
   乐毅列传
  </a>
 </li>
 <li class="toctree-l1 current active">
  <a class="current reference internal" href="#">
   廉颇蔺相如列传
  </a>
 </li>
 <li class="toctree-l1">
  <a class="reference internal" href="chap82.html">
   田单列传
  </a>
 </li>
 <li class="toctree-l1">
  <a class="reference internal" href="chap83.html">
   鲁仲连邹阳列传
  </a>
 </li>
 <li class="toctree-l1">
  <a class="reference internal" href="chap84.html">
   屈原贾生列传
  </a>
 </li>
 <li class="toctree-l1">
  <a class="reference internal" href="chap85.html">
   吕不韦列传
  </a>
 </li>
 <li class="toctree-l1">
  <a class="reference internal" href="chap86.html">
   刺客列传
  </a>
 </li>
 <li class="toctree-l1">
  <a class="reference internal" href="chap87.html">
   李斯列传
  </a>
 </li>
 <li class="toctree-l1">
  <a class="reference internal" href="chap88.html">
   蒙恬列传
  </a>
 </li>
 <li class="toctree-l1">
  <a class="reference internal" href="chap89.html">
   张耳陈馀列传
  </a>
 </li>
 <li class="toctree-l1">
  <a class="reference internal" href="chap90.html">
   魏豹彭越列传
  </a>
 </li>
 <li class="toctree-l1">
  <a class="reference internal" href="chap91.html">
   黥布列传
  </a>
 </li>
 <li class="toctree-l1">
  <a class="reference internal" href="chap92.html">
   淮阴侯列传
  </a>
 </li>
 <li class="toctree-l1">
  <a class="reference internal" href="chap93.html">
   韩信卢绾列传
  </a>
 </li>
 <li class="toctree-l1">
  <a class="reference internal" href="chap94.html">
   田儋列传
  </a>
 </li>
 <li class="toctree-l1">
  <a class="reference internal" href="chap95.html">
   樊郦滕灌列传
  </a>
 </li>
 <li class="toctree-l1">
  <a class="reference internal" href="chap96.html">
   张丞相列传
  </a>
 </li>
 <li class="toctree-l1">
  <a class="reference internal" href="chap97.html">
   郦生陆贾列传
  </a>
 </li>
 <li class="toctree-l1">
  <a class="reference internal" href="chap98.html">
   傅靳蒯成列传
  </a>
 </li>
 <li class="toctree-l1">
  <a class="reference internal" href="chap99.html">
   刘敬叔孙通列传
  </a>
 </li>
 <li class="toctree-l1">
  <a class="reference internal" href="chap100.html">
   季布、栾布列传—袁盎晁错列传
  </a>
 </li>
 <li class="toctree-l1">
  <a class="reference internal" href="chap101.html">
   张释之冯唐列传
  </a>
 </li>
 <li class="toctree-l1">
  <a class="reference internal" href="chap102.html">
   万石张叔列传
  </a>
 </li>
 <li class="toctree-l1">
  <a class="reference internal" href="chap103.html">
   田叔列传
  </a>
 </li>
 <li class="toctree-l1">
  <a class="reference internal" href="chap104.html">
   扁鹊仓公列传
  </a>
 </li>
 <li class="toctree-l1">
  <a class="reference internal" href="chap105.html">
   吴王濞列传
  </a>
 </li>
 <li class="toctree-l1">
  <a class="reference internal" href="chap106.html">
   魏其武安侯列传
  </a>
 </li>
 <li class="toctree-l1">
  <a class="reference internal" href="chap107.html">
   韩长孺列传
  </a>
 </li>
 <li class="toctree-l1">
  <a class="reference internal" href="chap108.html">
   李将军列传
  </a>
 </li>
 <li class="toctree-l1">
  <a class="reference internal" href="chap109.html">
   匈奴列传
  </a>
 </li>
 <li class="toctree-l1">
  <a class="reference internal" href="chap110.html">
   卫将军骠骑列传
  </a>
 </li>
 <li class="toctree-l1">
  <a class="reference internal" href="chap111.html">
   平津侯主父列传
  </a>
 </li>
 <li class="toctree-l1">
  <a class="reference internal" href="chap112.html">
   南越列传
  </a>
 </li>
 <li class="toctree-l1">
  <a class="reference internal" href="chap113.html">
   东越列传
  </a>
 </li>
 <li class="toctree-l1">
  <a class="reference internal" href="chap114.html">
   朝鲜列传
  </a>
 </li>
 <li class="toctree-l1">
  <a class="reference internal" href="chap115.html">
   西南夷列传
  </a>
 </li>
 <li class="toctree-l1">
  <a class="reference internal" href="chap116.html">
   司马相如列传
  </a>
 </li>
 <li class="toctree-l1">
  <a class="reference internal" href="chap117.html">
   淮南衡山列传
  </a>
 </li>
 <li class="toctree-l1">
  <a class="reference internal" href="chap118.html">
   循吏列传
  </a>
 </li>
 <li class="toctree-l1">
  <a class="reference internal" href="chap119.html">
   汲郑列传
  </a>
 </li>
 <li class="toctree-l1">
  <a class="reference internal" href="chap120.html">
   儒林列传
  </a>
 </li>
 <li class="toctree-l1">
  <a class="reference internal" href="chap121.html">
   酷吏列传
  </a>
 </li>
 <li class="toctree-l1">
  <a class="reference internal" href="chap122.html">
   大宛列传
  </a>
 </li>
 <li class="toctree-l1">
  <a class="reference internal" href="chap123.html">
   游侠列传
  </a>
 </li>
 <li class="toctree-l1">
  <a class="reference internal" href="chap124.html">
   佞幸列传
  </a>
 </li>
 <li class="toctree-l1">
  <a class="reference internal" href="chap125.html">
   滑稽列传
  </a>
 </li>
 <li class="toctree-l1">
  <a class="reference internal" href="chap126.html">
   日者列传
  </a>
 </li>
 <li class="toctree-l1">
  <a class="reference internal" href="chap127.html">
   龟策列传
  </a>
 </li>
 <li class="toctree-l1">
  <a class="reference internal" href="chap128.html">
   货殖列传
  </a>
 </li>
 <li class="toctree-l1">
  <a class="reference internal" href="chap129.html">
   太史公自序
  </a>
 </li>
</ul>

    </div>
</nav></div>
        <div class="bd-sidebar__bottom">
             <!-- To handle the deprecated key -->
            
            <div class="navbar_extra_footer">
            Powered by <a href="https://jupyterbook.org">Jupyter Book</a>
            </div>
            
        </div>
    </div>
    <div id="rtd-footer-container"></div>
</div>


          


          
<!-- A tiny helper pixel to detect if we've scrolled -->
<div class="sbt-scroll-pixel-helper"></div>
<!-- Main content -->
<div class="col py-0 content-container">
    
    <div class="header-article row sticky-top noprint">
        



<div class="col py-1 d-flex header-article-main">
    <div class="header-article__left">
        
        <label for="__navigation"
  class="headerbtn"
  data-toggle="tooltip"
data-placement="right"
title="Toggle navigation"
>
  

<span class="headerbtn__icon-container">
  <i class="fas fa-bars"></i>
  </span>

</label>

        
    </div>
    <div class="header-article__right">
<div class="menu-dropdown menu-dropdown-launch-buttons">
  <button class="headerbtn menu-dropdown__trigger"
      aria-label="Launch interactive content">
      <i class="fas fa-rocket"></i>
  </button>
  <div class="menu-dropdown__content">
    <ul>
      <li>
        <a href="https://mybinder.org/v2/gh/executablebooks/jupyter-book/master?urlpath=tree/docs/chap81.md"
   class="headerbtn"
   data-toggle="tooltip"
data-placement="left"
title="Launch on Binder"
>
  

<span class="headerbtn__icon-container">
  
    <img src="_static/images/logo_binder.svg">
  </span>
<span class="headerbtn__text-container">Binder</span>
</a>

      </li>
      
    </ul>
  </div>
</div>

<button onclick="toggleFullScreen()"
  class="headerbtn"
  data-toggle="tooltip"
data-placement="bottom"
title="Fullscreen mode"
>
  

<span class="headerbtn__icon-container">
  <i class="fas fa-expand"></i>
  </span>

</button>

<div class="menu-dropdown menu-dropdown-repository-buttons">
  <button class="headerbtn menu-dropdown__trigger"
      aria-label="Source repositories">
      <i class="fab fa-github"></i>
  </button>
  <div class="menu-dropdown__content">
    <ul>
      <li>
        <a href="https://github.com/executablebooks/jupyter-book"
   class="headerbtn"
   data-toggle="tooltip"
data-placement="left"
title="Source repository"
>
  

<span class="headerbtn__icon-container">
  <i class="fab fa-github"></i>
  </span>
<span class="headerbtn__text-container">repository</span>
</a>

      </li>
      
      <li>
        <a href="https://github.com/executablebooks/jupyter-book/issues/new?title=Issue%20on%20page%20%2Fchap81.html&body=Your%20issue%20content%20here."
   class="headerbtn"
   data-toggle="tooltip"
data-placement="left"
title="Open an issue"
>
  

<span class="headerbtn__icon-container">
  <i class="fas fa-lightbulb"></i>
  </span>
<span class="headerbtn__text-container">open issue</span>
</a>

      </li>
      
    </ul>
  </div>
</div>

<div class="menu-dropdown menu-dropdown-download-buttons">
  <button class="headerbtn menu-dropdown__trigger"
      aria-label="Download this page">
      <i class="fas fa-download"></i>
  </button>
  <div class="menu-dropdown__content">
    <ul>
      <li>
        <a href="_sources/chap81.ipynb"
   class="headerbtn"
   data-toggle="tooltip"
data-placement="left"
title="Download notebook file"
>
  

<span class="headerbtn__icon-container">
  <i class="fas fa-code"></i>
  </span>
<span class="headerbtn__text-container">.ipynb</span>
</a>

      </li>
      
      <li>
        <a href="_sources/chap81.md"
   class="headerbtn"
   data-toggle="tooltip"
data-placement="left"
title="Download source file"
>
  

<span class="headerbtn__icon-container">
  <i class="fas fa-file"></i>
  </span>
<span class="headerbtn__text-container">.md</span>
</a>

      </li>
      
      <li>
        
<button onclick="printPdf(this)"
  class="headerbtn"
  data-toggle="tooltip"
data-placement="left"
title="Print to PDF"
>
  

<span class="headerbtn__icon-container">
  <i class="fas fa-file-pdf"></i>
  </span>
<span class="headerbtn__text-container">.pdf</span>
</button>

      </li>
      
    </ul>
  </div>
</div>

    </div>
</div>

<!-- Table of contents -->
<div class="col-md-3 bd-toc show noprint">
</div>
    </div>
    <div class="article row">
        <div class="col pl-md-3 pl-lg-5 content-container">
            <!-- Table of contents that is only displayed when printing the page -->
            <div id="jb-print-docs-body" class="onlyprint">
                <h1>廉颇蔺相如列传</h1>
                <!-- Table of contents -->
                <div id="print-main-content">
                    <div id="jb-print-toc">
                        
                    </div>
                </div>
            </div>
            <main id="main-content" role="main">
                
              <div>
                
  <section class="tex2jax_ignore mathjax_ignore" id="id1">
<h1>廉颇蔺相如列传<a class="headerlink" href="#id1" title="Permalink to this headline">#</a></h1>
<p>廉颇者，赵之良将也。赵惠文王十六年，廉颇为赵将伐齐，大破之，取阳晋，拜为上卿，以勇气闻於诸侯。蔺相如者，赵人也，为赵宦者令缪贤舍人。</p>
<p>赵惠文王时，得楚和氏璧。秦昭王闻之，使人遗赵王书，原以十五城请易璧。赵王与大将军廉颇诸大臣谋：欲予秦，秦城恐不可得，徒见欺；欲勿予，即患秦兵之来。计未定，求人可使报秦者，未得。宦者令缪贤曰：“臣舍人蔺相如可使。”王问：“何以知之？”对曰：“臣尝有罪，窃计欲亡走燕，臣舍人相如止臣，曰：‘君何以知燕王？’臣语曰：‘臣尝从大王与燕王会境上，燕王私握臣手，曰“原结友”。以此知之，故欲往。’相如谓臣曰：‘夫赵彊而燕弱，而君幸於赵王，故燕王欲结於君。今君乃亡赵走燕，燕畏赵，其势必不敢留君，而束君归赵矣。君不如肉袒伏斧质请罪，则幸得脱矣。’臣从其计，大王亦幸赦臣。臣窃以为其人勇士，有智谋，宜可使。”於是王召见，问蔺相如曰：“秦王以十五城请易寡人之璧，可予不？”相如曰：“秦彊而赵弱，不可不许。”王曰：“取吾璧，不予我城，柰何？”相如曰：“秦以城求璧而赵不许，曲在赵。赵予璧而秦不予赵城，曲在秦。均之二策，宁许以负秦曲。”王曰：“谁可使者？”相如曰：“王必无人，臣原奉璧往使。城入赵而璧留秦；城不入，臣请完璧归赵。”赵王於是遂遣相如奉璧西入秦。</p>
<p>秦王坐章台见相如，相如奉璧奏秦王。秦王大喜，传以示美人及左右，左右皆呼万岁。相如视秦王无意偿赵城，乃前曰：“璧有瑕，请指示王。”王授璧，相如因持璧卻立，倚柱，怒发上冲冠，谓秦王曰：“大王欲得璧，使人发书至赵王，赵王悉召群臣议，皆曰‘秦贪，负其彊，以空言求璧，偿城恐不可得’。议不欲予秦璧。臣以为布衣之交尚不相欺，况大国乎！且以一璧之故逆彊秦之驩，不可。於是赵王乃斋戒五日，使臣奉璧，拜送书於庭。何者？严大国之威以修敬也。今臣至，大王见臣列观，礼节甚倨；得璧，传之美人，以戏弄臣。臣观大王无意偿赵王城邑，故臣复取璧。大王必欲急臣，臣头今与璧俱碎於柱矣！”相如持其璧睨柱，欲以击柱。秦王恐其破璧，乃辞谢固请，召有司案图，指从此以往十五都予赵。相如度秦王特以诈详为予赵城，实不可得，乃谓秦王曰：“和氏璧，天下所共传宝也，赵王恐，不敢不献。赵王送璧时，斋戒五日，今大王亦宜斋戒五日，设九宾於廷，臣乃敢上璧。”秦王度之，终不可彊夺，遂许斋五日，舍相如广成传。相如度秦王虽斋，决负约不偿城，乃使其从者衣褐，怀其璧，从径道亡，归璧于赵。</p>
<p>秦王斋五日後，乃设九宾礼於廷，引赵使者蔺相如。相如至，谓秦王曰：“秦自缪公以来二十馀君，未尝有坚明约束者也。臣诚恐见欺於王而负赵，故令人持璧归，间至赵矣。且秦彊而赵弱，大王遣一介之使至赵，赵立奉璧来。今以秦之彊而先割十五都予赵，赵岂敢留璧而得罪於大王乎？臣知欺大王之罪当诛，臣请就汤镬，唯大王与群臣孰计议之。”秦王与群臣相视而嘻。左右或欲引相如去，秦王因曰：“今杀相如，终不能得璧也，而绝秦赵之驩，不如因而厚遇之，使归赵，赵王岂以一璧之故欺秦邪！”卒廷见相如，毕礼而归之。</p>
<p>相如既归，赵王以为贤大夫使不辱於诸侯，拜相如为上大夫。秦亦不以城予赵，赵亦终不予秦璧。</p>
<p>其後秦伐赵，拔石城。明年，复攻赵，杀二万人。</p>
<p>秦王使使者告赵王，欲与王为好会於西河外渑池。赵王畏秦，欲毋行。廉颇、蔺相如计曰：“王不行，示赵弱且怯也。”赵王遂行，相如从。廉颇送至境，与王诀曰：“王行，度道里会遇之礼毕，还，不过三十日。三十日不还，则请立太子为王。以绝秦望。”王许之，遂与秦王会渑池。秦王饮酒酣，曰：“寡人窃闻赵王好音，请奏瑟。”赵王鼓瑟。秦御史前书曰“某年月日，秦王与赵王会饮，令赵王鼓瑟”。蔺相如前曰：“赵王窃闻秦王善为秦声，请奏盆鲊秦王，以相娱乐。”秦王怒，不许。於是相如前进鲊，因跪请秦王。秦王不肯击鲊。相如曰：“五步之内，相如请得以颈血溅大王矣！”左右欲刃相如，相如张目叱之，左右皆靡。於是秦王不怿，为一击鲊。相如顾召赵御史书曰“某年月日，秦王为赵王击鲊”。秦之群臣曰：“请以赵十五城为秦王寿”。蔺相如亦曰：“请以秦之咸阳为赵王寿。”秦王竟酒，终不能加胜於赵。赵亦盛设兵以待秦，秦不敢动。</p>
<p>既罢归国，以相如功大，拜为上卿，位在廉颇之右。廉颇曰：“我为赵将，有攻城野战之大功，而蔺相如徒以口舌为劳，而位居我上，且相如素贱人，吾羞，不忍为之下。”宣言曰：“我见相如，必辱之。”相如闻，不肯与会。相如每朝时，常称病，不欲与廉颇争列。已而相如出，望见廉颇，相如引车避匿。於是舍人相与谏曰：“臣所以去亲戚而事君者，徒慕君之高义也。今君与廉颇同列，廉君宣恶言而君畏匿之，恐惧殊甚，且庸人尚羞之，况於将相乎！臣等不肖，请辞去。”蔺相如固止之，曰：“公之视廉将军孰与秦王？”曰：“不若也。”相如曰：“夫以秦王之威，而相如廷叱之，辱其群臣，相如虽驽，独畏廉将军哉？顾吾念之，彊秦之所以不敢加兵於赵者，徒以吾两人在也。今两虎共斗，其势不俱生。吾所以为此者，以先国家之急而後私雠也。”廉颇闻之，肉袒负荆，因宾客至蔺相如门谢罪。曰：“鄙贱之人，不知将军宽之至此也。”卒相与驩，为刎颈之交。</p>
<p>是岁，廉颇东攻齐，破其一军。居二年，廉颇复伐齐几，拔之。後三年，廉颇攻魏之防陵、安阳，拔之。後四年，蔺相如将而攻齐，至平邑而罢。其明年，赵奢破秦军阏与下。</p>
<p>赵奢者，赵之田部吏也。收租税而平原君家不肯出租，奢以法治之，杀平原君用事者九人。平原君怒，将杀奢。奢因说曰：“君於赵为贵公子，今纵君家而不奉公则法削，法削则国弱，国弱则诸侯加兵，诸侯加兵是无赵也，君安得有此富乎？以君之贵，奉公如法则上下平，上下平则国彊，国彊则赵固，而君为贵戚，岂轻於天下邪？”平原君以为贤，言之於王。王用之治国赋，国赋大平，民富而府库实。</p>
<p>秦伐韩，军於阏与。王召廉颇而问曰：“可救不？”对曰：“道远险狭，难救。”又召乐乘而问焉，乐乘对如廉颇言。又召问赵奢，奢对曰：“其道远险狭，譬之犹两鼠斗於穴中，将勇者胜。”王乃令赵奢将，救之。</p>
<p>兵去邯郸三十里，而令军中曰：“有以军事谏者死。”秦军军武安西，秦军鼓譟勒兵，武安屋瓦尽振。军中候有一人言急救武安，赵奢立斩之。坚壁，留二十八日不行，复益增垒。秦间来入，赵奢善食而遣之。间以报秦将，秦将大喜曰：“夫去国三十里而军不行，乃增垒，阏与非赵地也。”赵奢既已遣秦间，卷甲而趋之，二日一夜至，今善射者去阏与五十里而军。军垒成，秦人闻之，悉甲而至。军士许历请以军事谏，赵奢曰：“内之。”许历曰：“秦人不意赵师至此，其来气盛，将军必厚集其阵以待之。不然，必败。”赵奢曰：“请受令。”许历曰：“请就鈇质之诛。”赵奢曰：“胥後令邯郸。”许历复请谏，曰：“先据北山上者胜，後至者败。”赵奢许诺，即发万人趋之。秦兵後至，争山不得上，赵奢纵兵击之，大破秦军。秦军解而走，遂解阏与之围而归。</p>
<p>赵惠文王赐奢号为马服君，以许历为国尉。赵奢於是与廉颇、蔺相如同位。</p>
<p>後四年，赵惠文王卒，子孝成王立。七年，秦与赵兵相距长平，时赵奢已死，而蔺相如病笃，赵使廉颇将攻秦，秦数败赵军，赵军固壁不战。秦数挑战，廉颇不肯。赵王信秦之间。秦之间言曰：“秦之所恶，独畏马服君赵奢之子赵括为将耳。”赵王因以括为将，代廉颇。蔺相如曰：“王以名使括，若胶柱而鼓瑟耳。括徒能读其父书传，不知合变也。”赵王不听，遂将之。</p>
<p>赵括自少时学兵法，言兵事，以天下莫能当。尝与其父奢言兵事，奢不能难，然不谓善。括母问奢其故，奢曰：“兵，死地也，而括易言之。使赵不将括即已，若必将之，破赵军者必括也。”及括将行，其母上书言於王曰：“括不可使将。”王曰：“何以？”对曰：“始妾事其父，时为将，身所奉饭饮而进食者以十数，所友者以百数，大王及宗室所赏赐者尽以予军吏士大夫，受命之日，不问家事。今括一旦为将，东向而朝，军吏无敢仰视之者，王所赐金帛，归藏於家，而日视便利田宅可买者买之。王以为何如其父？父子异心，原王勿遣。”王曰：“母置之，吾已决矣。”括母因曰：“王终遣之，即有如不称，妾得无随坐乎？”王许诺。</p>
<p>赵括既代廉颇，悉更约束，易置军吏。秦将白起闻之，纵奇兵，详败走，而绝其粮道，分断其军为二，士卒离心。四十馀日，军饿，赵括出锐卒自博战，秦军射杀赵括。括军败，数十万之众遂降秦，秦悉阬之。赵前後所亡凡四十五万。明年，秦兵遂围邯郸，岁馀，几不得脱。赖楚、魏诸侯来救，乃得解邯郸之围。赵王亦以括母先言，竟不诛也。</p>
<p>自邯郸围解五年，而燕用栗腹之谋，曰“赵壮者尽於长平，其孤未壮”，举兵击赵。赵使廉颇将，击，大破燕军於鄗，杀栗腹，遂围燕。燕割五城请和，乃听之。赵以尉文封廉颇为信平君，为假相国。</p>
<p>廉颇之免长平归也，失势之时，故客尽去。及复用为将，客又复至。廉颇曰：“客退矣！”客曰：“吁！君何见之晚也？夫天下以市道交，君有势，我则从君，君无势则去，此固其理也，有何怨乎？”居六年，赵使廉颇伐魏之繁阳，拔之。</p>
<p>赵孝成王卒，子悼襄王立，使乐乘代廉颇。廉颇怒，攻乐乘，乐乘走。廉颇遂奔魏之大梁。其明年，赵乃以李牧为将而攻燕，拔武遂、方城。</p>
<p>廉颇居梁久之，魏不能信用。赵以数困於秦兵，赵王思复得廉颇，廉颇亦思复用於赵。赵王使使者视廉颇尚可用否。廉颇之仇郭开多与使者金，令毁之。赵使者既见廉颇，廉颇为之一饭斗米，肉十斤，被甲上马，以示尚可用。赵使还报王曰：“廉将军虽老，尚善饭，然与臣坐，顷之三遗矢矣。”赵王以为老，遂不召。</p>
<p>楚闻廉颇在魏，阴使人迎之。廉颇一为楚将，无功，曰：“我思用赵人。”廉颇卒死于寿春。</p>
<p>李牧者，赵之北边良将也。常居代雁门，备匈奴。以便宜置吏，市租皆输入莫府，为士卒费。日击数牛飨士，习射骑，谨烽火，多间谍，厚遇战士。为约曰：“匈奴即入盗，急入收保，有敢捕虏者斩。”匈奴每入，烽火谨，辄入收保，不敢战。如是数岁，亦不亡失。然匈奴以李牧为怯，虽赵边兵亦以为吾将怯。赵王让李牧，李牧如故。赵王怒，召之，使他人代将。</p>
<p>岁馀，匈奴每来，出战。出战，数不利，失亡多，边不得田畜。复请李牧。牧杜门不出，固称疾。赵王乃复彊起使将兵。牧曰：“王必用臣，臣如前，乃敢奉令。”王许之。</p>
<p>李牧至，如故约。匈奴数岁无所得。终以为怯。边士日得赏赐而不用，皆原一战。於是乃具选车得千三百乘，选骑得万三千匹，百金之士五万人，彀者十万人，悉勒习战。大纵畜牧，人民满野。匈奴小入，详北不胜，以数千人委之。单于闻之，大率众来入。李牧多为奇陈，张左右翼击之，大破杀匈奴十馀万骑。灭襜褴，破东胡，降林胡，单于奔走。其後十馀岁，匈奴不敢近赵边城。</p>
<p>赵悼襄王元年，廉颇既亡入魏，赵使李牧攻燕，拔武遂、方城。居二年，庞暖破燕军，杀剧辛。後七年，秦破杀赵将扈辄於武遂，斩首十万。赵乃以李牧为大将军，击秦军於宜安，大破秦军，走秦将桓齮。封李牧为武安君。居三年，秦攻番吾，李牧击破秦军，南距韩、魏。</p>
<p>赵王迁七年，秦使王翦攻赵，赵使李牧、司马尚御之。秦多与赵王宠臣郭开金，为反间，言李牧、司马尚欲反。赵王乃使赵葱及齐将颜聚代李牧。李牧不受命，赵使人微捕得李牧，斩之。废司马尚。後三月，王翦因急击赵，大破杀赵葱，虏赵王迁及其将颜聚，遂灭赵。</p>
<p>太史公曰：知死必勇，非死者难也，处死者难。方蔺相如引璧睨柱，及叱秦王左右，势不过诛，然士或怯懦而不敢发。相如一奋其气，威信敌国，退而让颇，名重太山，其处智勇，可谓兼之矣！</p>
<p>清梠凛凛，壮气熊熊。各竭诚义，递为雌雄。和璧聘返，渑池好通。负荆知惧，屈节推工。安边定策，颇、牧之功。</p>
</section>

    <script type="text/x-thebe-config">
    {
        requestKernel: true,
        binderOptions: {
            repo: "binder-examples/jupyter-stacks-datascience",
            ref: "master",
        },
        codeMirrorConfig: {
            theme: "abcdef",
            mode: "python"
        },
        kernelOptions: {
            kernelName: "python3",
            path: "./."
        },
        predefinedOutput: true
    }
    </script>
    <script>kernelName = 'python3'</script>

              </div>
              
            </main>
            <footer class="footer-article noprint">
                
    <!-- Previous / next buttons -->
<div class='prev-next-area'>
    <a class='left-prev' id="prev-link" href="chap80.html" title="previous page">
        <i class="fas fa-angle-left"></i>
        <div class="prev-next-info">
            <p class="prev-next-subtitle">previous</p>
            <p class="prev-next-title">乐毅列传</p>
        </div>
    </a>
    <a class='right-next' id="next-link" href="chap82.html" title="next page">
    <div class="prev-next-info">
        <p class="prev-next-subtitle">next</p>
        <p class="prev-next-title">田单列传</p>
    </div>
    <i class="fas fa-angle-right"></i>
    </a>
</div>
            </footer>
        </div>
    </div>
    <div class="footer-content row">
        <footer class="col footer"><p>
  
    By Liang Liu<br/>
  
      &copy; Copyright 2022.<br/>
</p>
        </footer>
    </div>
    
</div>


      </div>
    </div>
  
  <!-- Scripts loaded after <body> so the DOM is not blocked -->
  <script src="_static/scripts/pydata-sphinx-theme.js?digest=1999514e3f237ded88cf"></script>


  </body>
</html>