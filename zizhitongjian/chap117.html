

<!DOCTYPE html>


<html lang="en" >

  <head>
    <meta charset="utf-8" />
    <meta name="viewport" content="width=device-width, initial-scale=1.0" /><meta name="generator" content="Docutils 0.17.1: http://docutils.sourceforge.net/" />

    <title>第117卷 &#8212; 资治通鉴</title>
  
  
  
  <script data-cfasync="false">
    document.documentElement.dataset.mode = localStorage.getItem("mode") || "";
    document.documentElement.dataset.theme = localStorage.getItem("theme") || "light";
  </script>
  
  <!-- Loaded before other Sphinx assets -->
  <link href="_static/styles/theme.css?digest=e353d410970836974a52" rel="stylesheet" />
<link href="_static/styles/bootstrap.css?digest=e353d410970836974a52" rel="stylesheet" />
<link href="_static/styles/pydata-sphinx-theme.css?digest=e353d410970836974a52" rel="stylesheet" />

  
  <link href="_static/vendor/fontawesome/6.1.2/css/all.min.css?digest=e353d410970836974a52" rel="stylesheet" />
  <link rel="preload" as="font" type="font/woff2" crossorigin href="_static/vendor/fontawesome/6.1.2/webfonts/fa-solid-900.woff2" />
<link rel="preload" as="font" type="font/woff2" crossorigin href="_static/vendor/fontawesome/6.1.2/webfonts/fa-brands-400.woff2" />
<link rel="preload" as="font" type="font/woff2" crossorigin href="_static/vendor/fontawesome/6.1.2/webfonts/fa-regular-400.woff2" />

    <link rel="stylesheet" type="text/css" href="_static/pygments.css" />
    <link rel="stylesheet" href="_static/styles/sphinx-book-theme.css?digest=14f4ca6b54d191a8c7657f6c759bf11a5fb86285" type="text/css" />
    <link rel="stylesheet" type="text/css" href="_static/togglebutton.css" />
    <link rel="stylesheet" type="text/css" href="_static/copybutton.css" />
    <link rel="stylesheet" type="text/css" href="_static/mystnb.4510f1fc1dee50b3e5859aac5469c37c29e427902b24a333a5f9fcb2f0b3ac41.css" />
    <link rel="stylesheet" type="text/css" href="_static/sphinx-thebe.css" />
    <link rel="stylesheet" type="text/css" href="_static/proof.css" />
    <link rel="stylesheet" type="text/css" href="_static/design-style.4045f2051d55cab465a707391d5b2007.min.css" />
  
  <!-- Pre-loaded scripts that we'll load fully later -->
  <link rel="preload" as="script" href="_static/scripts/bootstrap.js?digest=e353d410970836974a52" />
<link rel="preload" as="script" href="_static/scripts/pydata-sphinx-theme.js?digest=e353d410970836974a52" />

    <script data-url_root="./" id="documentation_options" src="_static/documentation_options.js"></script>
    <script src="_static/jquery.js"></script>
    <script src="_static/underscore.js"></script>
    <script src="_static/_sphinx_javascript_frameworks_compat.js"></script>
    <script src="_static/doctools.js"></script>
    <script src="_static/clipboard.min.js"></script>
    <script src="_static/copybutton.js"></script>
    <script src="_static/scripts/sphinx-book-theme.js?digest=5a5c038af52cf7bc1a1ec88eea08e6366ee68824"></script>
    <script>let toggleHintShow = 'Click to show';</script>
    <script>let toggleHintHide = 'Click to hide';</script>
    <script>let toggleOpenOnPrint = 'true';</script>
    <script src="_static/togglebutton.js"></script>
    <script>var togglebuttonSelector = '.toggle, .admonition.dropdown';</script>
    <script src="_static/design-tabs.js"></script>
    <script>const THEBE_JS_URL = "https://unpkg.com/thebe@0.8.2/lib/index.js"
const thebe_selector = ".thebe,.cell"
const thebe_selector_input = "pre"
const thebe_selector_output = ".output, .cell_output"
</script>
    <script async="async" src="_static/sphinx-thebe.js"></script>
    <script>DOCUMENTATION_OPTIONS.pagename = 'chap117';</script>
    <link rel="index" title="Index" href="genindex.html" />
    <link rel="search" title="Search" href="search.html" />
    <link rel="next" title="第118卷" href="chap118.html" />
    <link rel="prev" title="第116卷" href="chap116.html" />
  <meta name="viewport" content="width=device-width, initial-scale=1"/>
  <meta name="docsearch:language" content="en"/>
  </head>
  
  
  <body data-bs-spy="scroll" data-bs-target=".bd-toc-nav" data-offset="180" data-bs-root-margin="0px 0px -60%" data-default-mode="">

  
  
  <a class="skip-link" href="#main-content">Skip to main content</a>
  
  <input type="checkbox"
          class="sidebar-toggle"
          name="__primary"
          id="__primary"/>
  <label class="overlay overlay-primary" for="__primary"></label>
  
  <input type="checkbox"
          class="sidebar-toggle"
          name="__secondary"
          id="__secondary"/>
  <label class="overlay overlay-secondary" for="__secondary"></label>
  
  <div class="search-button__wrapper">
    <div class="search-button__overlay"></div>
    <div class="search-button__search-container">
<form class="bd-search d-flex align-items-center"
      action="search.html"
      method="get">
  <i class="fa-solid fa-magnifying-glass"></i>
  <input type="search"
         class="form-control"
         name="q"
         id="search-input"
         placeholder="Search this book..."
         aria-label="Search this book..."
         autocomplete="off"
         autocorrect="off"
         autocapitalize="off"
         spellcheck="false"/>
  <span class="search-button__kbd-shortcut"><kbd class="kbd-shortcut__modifier">Ctrl</kbd>+<kbd>K</kbd></span>
</form></div>
  </div>
  
    <nav class="bd-header navbar navbar-expand-lg bd-navbar">
    </nav>
  
  <div class="bd-container">
    <div class="bd-container__inner bd-page-width">
      
      <div class="bd-sidebar-primary bd-sidebar">
        

  
  <div class="sidebar-header-items sidebar-primary__section">
    
    
    
    
  </div>
  
    <div class="sidebar-primary-items__start sidebar-primary__section">
        <div class="sidebar-primary-item">
  

<a class="navbar-brand logo" href="intro.html">
  
  
  
  
    
    
      
    
    
    <img src="_static/logo.jpg" class="logo__image only-light" alt="Logo image"/>
    <script>document.write(`<img src="_static/logo.jpg" class="logo__image only-dark" alt="Logo image"/>`);</script>
  
  
</a></div>
        <div class="sidebar-primary-item"><nav class="bd-links" id="bd-docs-nav" aria-label="Main">
    <div class="bd-toc-item navbar-nav active">
        
        <ul class="nav bd-sidenav bd-sidenav__home-link">
            <li class="toctree-l1">
                <a class="reference internal" href="intro.html">
                    资治通鉴目录          
                </a>
            </li>
        </ul>
        <ul class="current nav bd-sidenav">
<li class="toctree-l1"><a class="reference internal" href="preface.html">序言</a></li>
<li class="toctree-l1"><a class="reference internal" href="chap1.html">第1卷</a></li>
<li class="toctree-l1"><a class="reference internal" href="chap2.html">第2卷</a></li>
<li class="toctree-l1"><a class="reference internal" href="chap3.html">第3卷</a></li>
<li class="toctree-l1"><a class="reference internal" href="chap4.html">第4卷</a></li>
<li class="toctree-l1"><a class="reference internal" href="chap5.html">第5卷</a></li>
<li class="toctree-l1"><a class="reference internal" href="chap6.html">第6卷</a></li>
<li class="toctree-l1"><a class="reference internal" href="chap7.html">第7卷</a></li>
<li class="toctree-l1"><a class="reference internal" href="chap8.html">第8卷</a></li>
<li class="toctree-l1"><a class="reference internal" href="chap9.html">第9卷</a></li>
<li class="toctree-l1"><a class="reference internal" href="chap10.html">第10卷</a></li>
<li class="toctree-l1"><a class="reference internal" href="chap11.html">第11卷</a></li>
<li class="toctree-l1"><a class="reference internal" href="chap12.html">第12卷</a></li>
<li class="toctree-l1"><a class="reference internal" href="chap13.html">第13卷</a></li>
<li class="toctree-l1"><a class="reference internal" href="chap14.html">第14卷</a></li>
<li class="toctree-l1"><a class="reference internal" href="chap15.html">第15卷</a></li>
<li class="toctree-l1"><a class="reference internal" href="chap16.html">第16卷</a></li>
<li class="toctree-l1"><a class="reference internal" href="chap17.html">第17卷</a></li>
<li class="toctree-l1"><a class="reference internal" href="chap18.html">第18卷</a></li>
<li class="toctree-l1"><a class="reference internal" href="chap19.html">第19卷</a></li>
<li class="toctree-l1"><a class="reference internal" href="chap20.html">第20卷</a></li>
<li class="toctree-l1"><a class="reference internal" href="chap21.html">第21卷</a></li>
<li class="toctree-l1"><a class="reference internal" href="chap22.html">第22卷</a></li>
<li class="toctree-l1"><a class="reference internal" href="chap23.html">第23卷</a></li>
<li class="toctree-l1"><a class="reference internal" href="chap24.html">第24卷</a></li>
<li class="toctree-l1"><a class="reference internal" href="chap25.html">第25卷</a></li>
<li class="toctree-l1"><a class="reference internal" href="chap26.html">第26卷</a></li>
<li class="toctree-l1"><a class="reference internal" href="chap27.html">第27卷</a></li>
<li class="toctree-l1"><a class="reference internal" href="chap28.html">第28卷</a></li>
<li class="toctree-l1"><a class="reference internal" href="chap29.html">第29卷</a></li>
<li class="toctree-l1"><a class="reference internal" href="chap30.html">第30卷</a></li>
<li class="toctree-l1"><a class="reference internal" href="chap31.html">第31卷</a></li>
<li class="toctree-l1"><a class="reference internal" href="chap32.html">第32卷</a></li>
<li class="toctree-l1"><a class="reference internal" href="chap33.html">第33卷</a></li>
<li class="toctree-l1"><a class="reference internal" href="chap34.html">第34卷</a></li>
<li class="toctree-l1"><a class="reference internal" href="chap35.html">第35卷</a></li>
<li class="toctree-l1"><a class="reference internal" href="chap36.html">第36卷</a></li>
<li class="toctree-l1"><a class="reference internal" href="chap37.html">第37卷</a></li>
<li class="toctree-l1"><a class="reference internal" href="chap38.html">第38卷</a></li>
<li class="toctree-l1"><a class="reference internal" href="chap39.html">第39卷</a></li>
<li class="toctree-l1"><a class="reference internal" href="chap40.html">第40卷</a></li>
<li class="toctree-l1"><a class="reference internal" href="chap41.html">第41卷</a></li>
<li class="toctree-l1"><a class="reference internal" href="chap42.html">第42卷</a></li>
<li class="toctree-l1"><a class="reference internal" href="chap43.html">第43卷</a></li>
<li class="toctree-l1"><a class="reference internal" href="chap44.html">第44卷</a></li>
<li class="toctree-l1"><a class="reference internal" href="chap45.html">第45卷</a></li>
<li class="toctree-l1"><a class="reference internal" href="chap46.html">第46卷</a></li>
<li class="toctree-l1"><a class="reference internal" href="chap47.html">第47卷</a></li>
<li class="toctree-l1"><a class="reference internal" href="chap48.html">第48卷</a></li>
<li class="toctree-l1"><a class="reference internal" href="chap49.html">第49卷</a></li>
<li class="toctree-l1"><a class="reference internal" href="chap50.html">第50卷</a></li>
<li class="toctree-l1"><a class="reference internal" href="chap51.html">第51卷</a></li>
<li class="toctree-l1"><a class="reference internal" href="chap52.html">第52卷</a></li>
<li class="toctree-l1"><a class="reference internal" href="chap53.html">第53卷</a></li>
<li class="toctree-l1"><a class="reference internal" href="chap54.html">第54卷</a></li>
<li class="toctree-l1"><a class="reference internal" href="chap55.html">第55卷</a></li>
<li class="toctree-l1"><a class="reference internal" href="chap56.html">第56卷</a></li>
<li class="toctree-l1"><a class="reference internal" href="chap57.html">第57卷</a></li>
<li class="toctree-l1"><a class="reference internal" href="chap58.html">第58卷</a></li>
<li class="toctree-l1"><a class="reference internal" href="chap59.html">第59卷</a></li>
<li class="toctree-l1"><a class="reference internal" href="chap60.html">第60卷</a></li>
<li class="toctree-l1"><a class="reference internal" href="chap61.html">第61卷</a></li>
<li class="toctree-l1"><a class="reference internal" href="chap62.html">第62卷</a></li>
<li class="toctree-l1"><a class="reference internal" href="chap63.html">第63卷</a></li>
<li class="toctree-l1"><a class="reference internal" href="chap64.html">第64卷</a></li>
<li class="toctree-l1"><a class="reference internal" href="chap65.html">第65卷</a></li>
<li class="toctree-l1"><a class="reference internal" href="chap66.html">第66卷</a></li>
<li class="toctree-l1"><a class="reference internal" href="chap67.html">第67卷</a></li>
<li class="toctree-l1"><a class="reference internal" href="chap68.html">第68卷</a></li>
<li class="toctree-l1"><a class="reference internal" href="chap69.html">第69卷</a></li>
<li class="toctree-l1"><a class="reference internal" href="chap70.html">第70卷</a></li>
<li class="toctree-l1"><a class="reference internal" href="chap71.html">第71卷</a></li>
<li class="toctree-l1"><a class="reference internal" href="chap72.html">第72卷</a></li>
<li class="toctree-l1"><a class="reference internal" href="chap73.html">第73卷</a></li>
<li class="toctree-l1"><a class="reference internal" href="chap74.html">第74卷</a></li>
<li class="toctree-l1"><a class="reference internal" href="chap75.html">第75卷</a></li>
<li class="toctree-l1"><a class="reference internal" href="chap76.html">第76卷</a></li>
<li class="toctree-l1"><a class="reference internal" href="chap77.html">第77卷</a></li>
<li class="toctree-l1"><a class="reference internal" href="chap78.html">第78卷</a></li>
<li class="toctree-l1"><a class="reference internal" href="chap79.html">第79卷</a></li>
<li class="toctree-l1"><a class="reference internal" href="chap80.html">第80卷</a></li>
<li class="toctree-l1"><a class="reference internal" href="chap81.html">第81卷</a></li>
<li class="toctree-l1"><a class="reference internal" href="chap82.html">第82卷</a></li>
<li class="toctree-l1"><a class="reference internal" href="chap83.html">第83卷</a></li>
<li class="toctree-l1"><a class="reference internal" href="chap84.html">第84卷</a></li>
<li class="toctree-l1"><a class="reference internal" href="chap85.html">第85卷</a></li>
<li class="toctree-l1"><a class="reference internal" href="chap86.html">第86卷</a></li>
<li class="toctree-l1"><a class="reference internal" href="chap87.html">第87卷</a></li>
<li class="toctree-l1"><a class="reference internal" href="chap88.html">第88卷</a></li>
<li class="toctree-l1"><a class="reference internal" href="chap89.html">第89卷</a></li>
<li class="toctree-l1"><a class="reference internal" href="chap90.html">第90卷</a></li>
<li class="toctree-l1"><a class="reference internal" href="chap91.html">第91卷</a></li>
<li class="toctree-l1"><a class="reference internal" href="chap92.html">第92卷</a></li>
<li class="toctree-l1"><a class="reference internal" href="chap93.html">第93卷</a></li>
<li class="toctree-l1"><a class="reference internal" href="chap94.html">第94卷</a></li>
<li class="toctree-l1"><a class="reference internal" href="chap95.html">第95卷</a></li>
<li class="toctree-l1"><a class="reference internal" href="chap96.html">第96卷</a></li>
<li class="toctree-l1"><a class="reference internal" href="chap97.html">第97卷</a></li>
<li class="toctree-l1"><a class="reference internal" href="chap98.html">第98卷</a></li>
<li class="toctree-l1"><a class="reference internal" href="chap99.html">第99卷</a></li>
<li class="toctree-l1"><a class="reference internal" href="chap100.html">第100卷</a></li>
<li class="toctree-l1"><a class="reference internal" href="chap101.html">第101卷</a></li>
<li class="toctree-l1"><a class="reference internal" href="chap102.html">第102卷</a></li>
<li class="toctree-l1"><a class="reference internal" href="chap103.html">第103卷</a></li>
<li class="toctree-l1"><a class="reference internal" href="chap104.html">第104卷</a></li>
<li class="toctree-l1"><a class="reference internal" href="chap105.html">第105卷</a></li>
<li class="toctree-l1"><a class="reference internal" href="chap106.html">第106卷</a></li>
<li class="toctree-l1"><a class="reference internal" href="chap107.html">第107卷</a></li>
<li class="toctree-l1"><a class="reference internal" href="chap108.html">第108卷</a></li>
<li class="toctree-l1"><a class="reference internal" href="chap109.html">第109卷</a></li>
<li class="toctree-l1"><a class="reference internal" href="chap110.html">第110卷</a></li>
<li class="toctree-l1"><a class="reference internal" href="chap111.html">第111卷</a></li>
<li class="toctree-l1"><a class="reference internal" href="chap112.html">第112卷</a></li>
<li class="toctree-l1"><a class="reference internal" href="chap113.html">第113卷</a></li>
<li class="toctree-l1"><a class="reference internal" href="chap114.html">第114卷</a></li>
<li class="toctree-l1"><a class="reference internal" href="chap115.html">第115卷</a></li>
<li class="toctree-l1"><a class="reference internal" href="chap116.html">第116卷</a></li>
<li class="toctree-l1 current active"><a class="current reference internal" href="#">第117卷</a></li>
<li class="toctree-l1"><a class="reference internal" href="chap118.html">第118卷</a></li>
<li class="toctree-l1"><a class="reference internal" href="chap119.html">第119卷</a></li>
<li class="toctree-l1"><a class="reference internal" href="chap120.html">第120卷</a></li>
<li class="toctree-l1"><a class="reference internal" href="chap121.html">第121卷</a></li>
<li class="toctree-l1"><a class="reference internal" href="chap122.html">第122卷</a></li>
<li class="toctree-l1"><a class="reference internal" href="chap123.html">第123卷</a></li>
<li class="toctree-l1"><a class="reference internal" href="chap124.html">第124卷</a></li>
<li class="toctree-l1"><a class="reference internal" href="chap125.html">第125卷</a></li>
<li class="toctree-l1"><a class="reference internal" href="chap126.html">第126卷</a></li>
<li class="toctree-l1"><a class="reference internal" href="chap127.html">第127卷</a></li>
<li class="toctree-l1"><a class="reference internal" href="chap128.html">第128卷</a></li>
<li class="toctree-l1"><a class="reference internal" href="chap129.html">第129卷</a></li>
<li class="toctree-l1"><a class="reference internal" href="chap130.html">第130卷</a></li>
<li class="toctree-l1"><a class="reference internal" href="chap131.html">第131卷</a></li>
<li class="toctree-l1"><a class="reference internal" href="chap132.html">第132卷</a></li>
<li class="toctree-l1"><a class="reference internal" href="chap133.html">第133卷</a></li>
<li class="toctree-l1"><a class="reference internal" href="chap134.html">第134卷</a></li>
<li class="toctree-l1"><a class="reference internal" href="chap135.html">第135卷</a></li>
<li class="toctree-l1"><a class="reference internal" href="chap136.html">第136卷</a></li>
<li class="toctree-l1"><a class="reference internal" href="chap137.html">第137卷</a></li>
<li class="toctree-l1"><a class="reference internal" href="chap138.html">第138卷</a></li>
<li class="toctree-l1"><a class="reference internal" href="chap139.html">第139卷</a></li>
<li class="toctree-l1"><a class="reference internal" href="chap140.html">第140卷</a></li>
<li class="toctree-l1"><a class="reference internal" href="chap141.html">第141卷</a></li>
<li class="toctree-l1"><a class="reference internal" href="chap142.html">第142卷</a></li>
<li class="toctree-l1"><a class="reference internal" href="chap143.html">第143卷</a></li>
<li class="toctree-l1"><a class="reference internal" href="chap144.html">第144卷</a></li>
<li class="toctree-l1"><a class="reference internal" href="chap145.html">第145卷</a></li>
<li class="toctree-l1"><a class="reference internal" href="chap146.html">第146卷</a></li>
<li class="toctree-l1"><a class="reference internal" href="chap147.html">第147卷</a></li>
<li class="toctree-l1"><a class="reference internal" href="chap148.html">第148卷</a></li>
<li class="toctree-l1"><a class="reference internal" href="chap149.html">第149卷</a></li>
<li class="toctree-l1"><a class="reference internal" href="chap150.html">第150卷</a></li>
<li class="toctree-l1"><a class="reference internal" href="chap151.html">第151卷</a></li>
<li class="toctree-l1"><a class="reference internal" href="chap152.html">第152卷</a></li>
<li class="toctree-l1"><a class="reference internal" href="chap153.html">第153卷</a></li>
<li class="toctree-l1"><a class="reference internal" href="chap154.html">第154卷</a></li>
<li class="toctree-l1"><a class="reference internal" href="chap155.html">第155卷</a></li>
<li class="toctree-l1"><a class="reference internal" href="chap156.html">第156卷</a></li>
<li class="toctree-l1"><a class="reference internal" href="chap157.html">第157卷</a></li>
<li class="toctree-l1"><a class="reference internal" href="chap158.html">第158卷</a></li>
<li class="toctree-l1"><a class="reference internal" href="chap159.html">第159卷</a></li>
<li class="toctree-l1"><a class="reference internal" href="chap160.html">第160卷</a></li>
<li class="toctree-l1"><a class="reference internal" href="chap161.html">第161卷</a></li>
<li class="toctree-l1"><a class="reference internal" href="chap162.html">第162卷</a></li>
<li class="toctree-l1"><a class="reference internal" href="chap163.html">第163卷</a></li>
<li class="toctree-l1"><a class="reference internal" href="chap164.html">第164卷</a></li>
<li class="toctree-l1"><a class="reference internal" href="chap165.html">第165卷</a></li>
<li class="toctree-l1"><a class="reference internal" href="chap166.html">第166卷</a></li>
<li class="toctree-l1"><a class="reference internal" href="chap167.html">第167卷</a></li>
<li class="toctree-l1"><a class="reference internal" href="chap168.html">第168卷</a></li>
<li class="toctree-l1"><a class="reference internal" href="chap169.html">第169卷</a></li>
<li class="toctree-l1"><a class="reference internal" href="chap170.html">第170卷</a></li>
<li class="toctree-l1"><a class="reference internal" href="chap171.html">第171卷</a></li>
<li class="toctree-l1"><a class="reference internal" href="chap172.html">第172卷</a></li>
<li class="toctree-l1"><a class="reference internal" href="chap173.html">第173卷</a></li>
<li class="toctree-l1"><a class="reference internal" href="chap174.html">第174卷</a></li>
<li class="toctree-l1"><a class="reference internal" href="chap175.html">第175卷</a></li>
<li class="toctree-l1"><a class="reference internal" href="chap176.html">第176卷</a></li>
<li class="toctree-l1"><a class="reference internal" href="chap177.html">第177卷</a></li>
<li class="toctree-l1"><a class="reference internal" href="chap178.html">第178卷</a></li>
<li class="toctree-l1"><a class="reference internal" href="chap179.html">第179卷</a></li>
<li class="toctree-l1"><a class="reference internal" href="chap180.html">第180卷</a></li>
<li class="toctree-l1"><a class="reference internal" href="chap181.html">第181卷</a></li>
<li class="toctree-l1"><a class="reference internal" href="chap182.html">第182卷</a></li>
<li class="toctree-l1"><a class="reference internal" href="chap183.html">第183卷</a></li>
<li class="toctree-l1"><a class="reference internal" href="chap184.html">第184卷</a></li>
<li class="toctree-l1"><a class="reference internal" href="chap185.html">第185卷</a></li>
<li class="toctree-l1"><a class="reference internal" href="chap186.html">第186卷</a></li>
<li class="toctree-l1"><a class="reference internal" href="chap187.html">第187卷</a></li>
<li class="toctree-l1"><a class="reference internal" href="chap188.html">第188卷</a></li>
<li class="toctree-l1"><a class="reference internal" href="chap189.html">第189卷</a></li>
<li class="toctree-l1"><a class="reference internal" href="chap190.html">第190卷</a></li>
<li class="toctree-l1"><a class="reference internal" href="chap191.html">第191卷</a></li>
<li class="toctree-l1"><a class="reference internal" href="chap192.html">第192卷</a></li>
<li class="toctree-l1"><a class="reference internal" href="chap193.html">第193卷</a></li>
<li class="toctree-l1"><a class="reference internal" href="chap194.html">第194卷</a></li>
<li class="toctree-l1"><a class="reference internal" href="chap195.html">第195卷</a></li>
<li class="toctree-l1"><a class="reference internal" href="chap196.html">第196卷</a></li>
<li class="toctree-l1"><a class="reference internal" href="chap197.html">第197卷</a></li>
<li class="toctree-l1"><a class="reference internal" href="chap198.html">第198卷</a></li>
<li class="toctree-l1"><a class="reference internal" href="chap199.html">第199卷</a></li>
<li class="toctree-l1"><a class="reference internal" href="chap200.html">第200卷</a></li>
<li class="toctree-l1"><a class="reference internal" href="chap201.html">第201卷</a></li>
<li class="toctree-l1"><a class="reference internal" href="chap202.html">第202卷</a></li>
<li class="toctree-l1"><a class="reference internal" href="chap203.html">第203卷</a></li>
<li class="toctree-l1"><a class="reference internal" href="chap204.html">第204卷</a></li>
<li class="toctree-l1"><a class="reference internal" href="chap205.html">第205卷</a></li>
<li class="toctree-l1"><a class="reference internal" href="chap206.html">第206卷</a></li>
<li class="toctree-l1"><a class="reference internal" href="chap207.html">第207卷</a></li>
<li class="toctree-l1"><a class="reference internal" href="chap208.html">第208卷</a></li>
<li class="toctree-l1"><a class="reference internal" href="chap209.html">第209卷</a></li>
<li class="toctree-l1"><a class="reference internal" href="chap210.html">第210卷</a></li>
<li class="toctree-l1"><a class="reference internal" href="chap211.html">第211卷</a></li>
<li class="toctree-l1"><a class="reference internal" href="chap212.html">第212卷</a></li>
<li class="toctree-l1"><a class="reference internal" href="chap213.html">第213卷</a></li>
<li class="toctree-l1"><a class="reference internal" href="chap214.html">第214卷</a></li>
<li class="toctree-l1"><a class="reference internal" href="chap215.html">第215卷</a></li>
<li class="toctree-l1"><a class="reference internal" href="chap216.html">第216卷</a></li>
<li class="toctree-l1"><a class="reference internal" href="chap217.html">第217卷</a></li>
<li class="toctree-l1"><a class="reference internal" href="chap218.html">第218卷</a></li>
<li class="toctree-l1"><a class="reference internal" href="chap219.html">第219卷</a></li>
<li class="toctree-l1"><a class="reference internal" href="chap220.html">第220卷</a></li>
<li class="toctree-l1"><a class="reference internal" href="chap221.html">第221卷</a></li>
<li class="toctree-l1"><a class="reference internal" href="chap222.html">第222卷</a></li>
<li class="toctree-l1"><a class="reference internal" href="chap223.html">第223卷</a></li>
<li class="toctree-l1"><a class="reference internal" href="chap224.html">第224卷</a></li>
<li class="toctree-l1"><a class="reference internal" href="chap225.html">第225卷</a></li>
<li class="toctree-l1"><a class="reference internal" href="chap226.html">第226卷</a></li>
<li class="toctree-l1"><a class="reference internal" href="chap227.html">第227卷</a></li>
<li class="toctree-l1"><a class="reference internal" href="chap228.html">第228卷</a></li>
<li class="toctree-l1"><a class="reference internal" href="chap229.html">第229卷</a></li>
<li class="toctree-l1"><a class="reference internal" href="chap230.html">第230卷</a></li>
<li class="toctree-l1"><a class="reference internal" href="chap231.html">第231卷</a></li>
<li class="toctree-l1"><a class="reference internal" href="chap232.html">第232卷</a></li>
<li class="toctree-l1"><a class="reference internal" href="chap233.html">第233卷</a></li>
<li class="toctree-l1"><a class="reference internal" href="chap234.html">第234卷</a></li>
<li class="toctree-l1"><a class="reference internal" href="chap235.html">第235卷</a></li>
<li class="toctree-l1"><a class="reference internal" href="chap236.html">第236卷</a></li>
<li class="toctree-l1"><a class="reference internal" href="chap237.html">第237卷</a></li>
<li class="toctree-l1"><a class="reference internal" href="chap238.html">第238卷</a></li>
<li class="toctree-l1"><a class="reference internal" href="chap239.html">第239卷</a></li>
<li class="toctree-l1"><a class="reference internal" href="chap240.html">第240卷</a></li>
<li class="toctree-l1"><a class="reference internal" href="chap241.html">第241卷</a></li>
<li class="toctree-l1"><a class="reference internal" href="chap242.html">第242卷</a></li>
<li class="toctree-l1"><a class="reference internal" href="chap243.html">第243卷</a></li>
<li class="toctree-l1"><a class="reference internal" href="chap244.html">第244卷</a></li>
<li class="toctree-l1"><a class="reference internal" href="chap245.html">第245卷</a></li>
<li class="toctree-l1"><a class="reference internal" href="chap246.html">第246卷</a></li>
<li class="toctree-l1"><a class="reference internal" href="chap247.html">第247卷</a></li>
<li class="toctree-l1"><a class="reference internal" href="chap248.html">第248卷</a></li>
<li class="toctree-l1"><a class="reference internal" href="chap249.html">第249卷</a></li>
<li class="toctree-l1"><a class="reference internal" href="chap250.html">第250卷</a></li>
<li class="toctree-l1"><a class="reference internal" href="chap251.html">第251卷</a></li>
<li class="toctree-l1"><a class="reference internal" href="chap252.html">第252卷</a></li>
<li class="toctree-l1"><a class="reference internal" href="chap253.html">第253卷</a></li>
<li class="toctree-l1"><a class="reference internal" href="chap254.html">第254卷</a></li>
<li class="toctree-l1"><a class="reference internal" href="chap255.html">第255卷</a></li>
<li class="toctree-l1"><a class="reference internal" href="chap256.html">第256卷</a></li>
<li class="toctree-l1"><a class="reference internal" href="chap257.html">第257卷</a></li>
<li class="toctree-l1"><a class="reference internal" href="chap258.html">第258卷</a></li>
<li class="toctree-l1"><a class="reference internal" href="chap259.html">第259卷</a></li>
<li class="toctree-l1"><a class="reference internal" href="chap260.html">第260卷</a></li>
<li class="toctree-l1"><a class="reference internal" href="chap261.html">第261卷</a></li>
<li class="toctree-l1"><a class="reference internal" href="chap262.html">第262卷</a></li>
<li class="toctree-l1"><a class="reference internal" href="chap263.html">第263卷</a></li>
<li class="toctree-l1"><a class="reference internal" href="chap264.html">第264卷</a></li>
<li class="toctree-l1"><a class="reference internal" href="chap265.html">第265卷</a></li>
<li class="toctree-l1"><a class="reference internal" href="chap266.html">第266卷</a></li>
<li class="toctree-l1"><a class="reference internal" href="chap267.html">第267卷</a></li>
<li class="toctree-l1"><a class="reference internal" href="chap268.html">第268卷</a></li>
<li class="toctree-l1"><a class="reference internal" href="chap269.html">第269卷</a></li>
<li class="toctree-l1"><a class="reference internal" href="chap270.html">第270卷</a></li>
<li class="toctree-l1"><a class="reference internal" href="chap271.html">第271卷</a></li>
<li class="toctree-l1"><a class="reference internal" href="chap272.html">第272卷</a></li>
<li class="toctree-l1"><a class="reference internal" href="chap273.html">第273卷</a></li>
<li class="toctree-l1"><a class="reference internal" href="chap274.html">第274卷</a></li>
<li class="toctree-l1"><a class="reference internal" href="chap275.html">第275卷</a></li>
<li class="toctree-l1"><a class="reference internal" href="chap276.html">第276卷</a></li>
<li class="toctree-l1"><a class="reference internal" href="chap277.html">第277卷</a></li>
<li class="toctree-l1"><a class="reference internal" href="chap278.html">第278卷</a></li>
<li class="toctree-l1"><a class="reference internal" href="chap279.html">第279卷</a></li>
<li class="toctree-l1"><a class="reference internal" href="chap280.html">第280卷</a></li>
<li class="toctree-l1"><a class="reference internal" href="chap281.html">第281卷</a></li>
<li class="toctree-l1"><a class="reference internal" href="chap282.html">第282卷</a></li>
<li class="toctree-l1"><a class="reference internal" href="chap283.html">第283卷</a></li>
<li class="toctree-l1"><a class="reference internal" href="chap284.html">第284卷</a></li>
<li class="toctree-l1"><a class="reference internal" href="chap285.html">第285卷</a></li>
<li class="toctree-l1"><a class="reference internal" href="chap286.html">第286卷</a></li>
<li class="toctree-l1"><a class="reference internal" href="chap287.html">第287卷</a></li>
<li class="toctree-l1"><a class="reference internal" href="chap288.html">第288卷</a></li>
<li class="toctree-l1"><a class="reference internal" href="chap289.html">第289卷</a></li>
<li class="toctree-l1"><a class="reference internal" href="chap290.html">第290卷</a></li>
<li class="toctree-l1"><a class="reference internal" href="chap291.html">第291卷</a></li>
<li class="toctree-l1"><a class="reference internal" href="chap292.html">第292卷</a></li>
<li class="toctree-l1"><a class="reference internal" href="chap293.html">第293卷</a></li>
<li class="toctree-l1"><a class="reference internal" href="chap294.html">第294卷</a></li>
</ul>

    </div>
</nav></div>
    </div>
  
  
  <div class="sidebar-primary-items__end sidebar-primary__section">
  </div>
  
  <div id="rtd-footer-container"></div>


      </div>
      
      <main id="main-content" class="bd-main">
        
        

<div class="sbt-scroll-pixel-helper"></div>

          <div class="bd-content">
            <div class="bd-article-container">
              
              <div class="bd-header-article">
<div class="header-article-items header-article__inner">
  
    <div class="header-article-items__start">
      
        <div class="header-article-item"><label class="sidebar-toggle primary-toggle btn btn-sm" for="__primary" title="Toggle primary sidebar" data-bs-placement="bottom" data-bs-toggle="tooltip">
  <span class="fa-solid fa-bars"></span>
</label></div>
      
    </div>
  
  
    <div class="header-article-items__end">
      
        <div class="header-article-item">

<div class="article-header-buttons">





<div class="dropdown dropdown-source-buttons">
  <button class="btn dropdown-toggle" type="button" data-bs-toggle="dropdown" aria-expanded="false" aria-label="Source repositories">
    <i class="fab fa-github"></i>
  </button>
  <ul class="dropdown-menu">
      
      
      
      <li><a href="https://github.com/executablebooks/jupyter-book" target="_blank"
   class="btn btn-sm btn-source-repository-button dropdown-item"
   title="Source repository"
   data-bs-placement="left" data-bs-toggle="tooltip"
>
  

<span class="btn__icon-container">
  <i class="fab fa-github"></i>
  </span>
<span class="btn__text-container">Repository</span>
</a>
</li>
      
      
      
      
      <li><a href="https://github.com/executablebooks/jupyter-book/issues/new?title=Issue%20on%20page%20%2Fchap117.html&body=Your%20issue%20content%20here." target="_blank"
   class="btn btn-sm btn-source-issues-button dropdown-item"
   title="Open an issue"
   data-bs-placement="left" data-bs-toggle="tooltip"
>
  

<span class="btn__icon-container">
  <i class="fas fa-lightbulb"></i>
  </span>
<span class="btn__text-container">Open issue</span>
</a>
</li>
      
  </ul>
</div>






<div class="dropdown dropdown-download-buttons">
  <button class="btn dropdown-toggle" type="button" data-bs-toggle="dropdown" aria-expanded="false" aria-label="Download this page">
    <i class="fas fa-download"></i>
  </button>
  <ul class="dropdown-menu">
      
      
      
      <li><a href="_sources/chap117.md" target="_blank"
   class="btn btn-sm btn-download-source-button dropdown-item"
   title="Download source file"
   data-bs-placement="left" data-bs-toggle="tooltip"
>
  

<span class="btn__icon-container">
  <i class="fas fa-file"></i>
  </span>
<span class="btn__text-container">.md</span>
</a>
</li>
      
      
      
      
      <li>
<button onclick="window.print()"
  class="btn btn-sm btn-download-pdf-button dropdown-item"
  title="Print to PDF"
  data-bs-placement="left" data-bs-toggle="tooltip"
>
  

<span class="btn__icon-container">
  <i class="fas fa-file-pdf"></i>
  </span>
<span class="btn__text-container">.pdf</span>
</button>
</li>
      
  </ul>
</div>




<button onclick="toggleFullScreen()"
  class="btn btn-sm btn-fullscreen-button"
  title="Fullscreen mode"
  data-bs-placement="bottom" data-bs-toggle="tooltip"
>
  

<span class="btn__icon-container">
  <i class="fas fa-expand"></i>
  </span>

</button>


<script>
document.write(`
  <button class="theme-switch-button btn btn-sm btn-outline-primary navbar-btn rounded-circle" title="light/dark" aria-label="light/dark" data-bs-placement="bottom" data-bs-toggle="tooltip">
    <span class="theme-switch" data-mode="light"><i class="fa-solid fa-sun"></i></span>
    <span class="theme-switch" data-mode="dark"><i class="fa-solid fa-moon"></i></span>
    <span class="theme-switch" data-mode="auto"><i class="fa-solid fa-circle-half-stroke"></i></span>
  </button>
`);
</script>

<script>
document.write(`
  <button class="btn btn-sm navbar-btn search-button search-button__button" title="Search" aria-label="Search" data-bs-placement="bottom" data-bs-toggle="tooltip">
    <i class="fa-solid fa-magnifying-glass"></i>
  </button>
`);
</script>

</div></div>
      
    </div>
  
</div>
</div>
              
              

<div id="jb-print-docs-body" class="onlyprint">
    <h1>第117卷</h1>
    <!-- Table of contents -->
    <div id="print-main-content">
        <div id="jb-print-toc">
            
        </div>
    </div>
</div>

              
                
<div id="searchbox"></div>
                <article class="bd-article" role="main">
                  
  <section class="tex2jax_ignore mathjax_ignore" id="id1">
<h1>第117卷<a class="headerlink" href="#id1" title="Permalink to this heading">#</a></h1>
<p><img alt="" src="_images/cover.jpg" /></p>
<p>【晋纪三十九】起旃蒙单阏，尽柔兆执徐，凡二年。</p>
<p>安皇帝壬义熙十一年（乙卯，公元四一五年）</p>
<p>春，正月，丙长，魏主嗣还平城。</p>
<p>太尉裕收司马休之次子文宝、兄子文祖，并赐死；发兵击之。诏加裕黄钺，领荆州刺史。庚午，大赦。</p>
<p>丁丑，以吏部尚书谢裕为尚书左仆射。</p>
<p>辛巳，太尉裕发建康。以中军将军刘道怜监留府事，刘穆之兼右仆射。事无大小，皆决于穆之。又以高阳内史刘钟领石头戍事，屯冶亭。休之府司马张裕、南平太守檀范之闻之，皆逃归建康。裕，邵之兄也。雍州刺史鲁宗之自疑不为太尉裕所容，与其子竟陵太守轨起兵应休之。二月，休之上表罪状裕，勒兵拒之。</p>
<p>裕密书招休之府录事参军南阳韩延之，延之复书曰：“承亲帅戎马，远履西畿，阖境士庶，莫不惶骇。辱疏，知以谯王前事，良增叹息。司马平西体国忠贞，款怀待物。以公有匡复之勋，家国蒙赖，推德委诚，每事询仰。谯王往以微事见劾，犹自表逊位；况以大过，而录嘿然邪！前已表奏废之，所不尽者命耳。推寄相与，正当如此。而遽兴兵甲，所谓‘欲加之罪，其无辞乎！’刘裕足下，海内之人，谁不见足下此心，而复欲欺逛国士！来示云‘处怀期物，自有由来’，今伐人之君，啖人以利，真可谓‘处怀期物，自有由来’者乎！刘籓死于阊阖之门，诸葛毙于左右之手；甘言诧方伯，袭之以轻兵；遂使席上靡款怀之士，阃外无自信诸侯，以是为得算，良可耻也！贵府将佐及朝廷贤德，寄命过日。吾诚鄙劣，尝闻道于君子，以平西之至德，宁可无授命之臣乎！必未能自投虎口，比迹郗僧施之徒明矣。假令天长丧乱，九流浑浊，当与臧洪游于地下，不复多言。”裕视书叹息，以示将佐曰：“事人当如此矣！”延之以裕父名翘，字显宗。乃更其字曰显宗，名其子曰翘，以示不臣刘氏。</p>
<p>琅邪太守刘朗帅二千馀家降魏。</p>
<p>庚子，河西胡刘云等帅数万户降魏。</p>
<p>太尉裕吏参军檀道济、朱超石将步骑出襄阳。超石，龄石之弟也。江夏太守刘虔之将兵屯三连，立桥聚粮以待，道济等积日不至。鲁轨袭击虔之，杀之。裕使其婿振威将军东海徐逵之统参军蒯恩、王允之、沈渊子为前锋，出江夏口。逵之等与鲁轨战于破冢，兵败，逵之、允之、渊子皆死，独蒯恩勒兵不动。轨乘胜力攻之，不能克，乃退。渊子，林子之兄也。</p>
<p>裕军于马头，闻逵之死，怒甚。三月，壬午，帅诸将济江。鲁轨、司马文思将休之兵四万，临峭岸置陈，军士无能登者。裕自被甲欲登，诸将谏，不从，怒愈甚。太尉主簿谢晦前抱持裕，裕抽剑指晦曰：“我斩卿！”晦曰：“天下可无晦，不可无公！”建武将军胡籓领游兵在江津，裕呼籓使登，籓有疑色。裕命左右录来，欲斩之。籓顾曰：“正欲击贼，不得奉教！”乃以刀头穿岸，劣容足指，腾之而上，随之者稍多。既登岸，直前力战。休之兵不能当，稍引却。裕兵因而乘之，休之兵大溃，遂克江陵。休之、宗之俱北走，轨留石城。裕命阆中侯下邳赵伦之、太尉参军沈林子攻之；遣武陵内史王镇恶以舟师追休之等。</p>
<p>有群盗数百夜袭冶亭，京师震骇；刘钟讨平之。</p>
<p>秦广平公弼谮姚宣于秦王兴，宣司马权丕至长安，兴责以不能辅导，将诛之；丕惧，诬宣罪恶以求自免。兴怒，遣使就杏城收宣下狱，命弼将三万人镇秦州。尹昭曰：“广平公与皇太子不平，今握强兵于外，陛下一旦不讳，社稷必危。‘小不忍，乱大谋’，陛下之谓也。”兴不从。</p>
<p>夏王勃勃攻秦杏城，拔之，执守将姚逵，坑士卒二万人。秦王兴如北地，遣广平公弼及辅国将军敛曼嵬向新平，兴还长安。</p>
<p>河西王蒙逊攻西秦广武郡，拔之。西秦王炽磐遣将军乞伏魋尼寅邀蒙逊于浩宜，蒙逊击斩之；又遣将军折斐等帅骑一万据勒姐岭，蒙孙击禽之。</p>
<p>河西饥胡相聚于上党，推胡人白恶栗斯为单于，改元建平，以司马顺宰为谋主，寇魏河内。夏，四月，魏主嗣命公孙表等五将讨之。</p>
<p>青、冀二州刺史刘敬宣参军司马道赐，宗室之疏属也。闻太尉裕攻司马休之，道赐与同府辟闾道秀、左右小将王猛子谋杀敬宣，据广固以应休之。乙卯，敬宣召道秀，屏人语，左右悉出户。猛子逡巡在后，取敬宣备身刀杀敬宣。文武佐吏即时讨道赐等，皆斩之。</p>
<p>己卯，魏主嗣北巡。</p>
<p>西秦王炽磐子元基自长安逃归，炽磐以为尚书左仆射。</p>
<p>五月，丁亥，魏主嗣如大宁。</p>
<p>赵伦之、沈林子破鲁轨于石城，司马休之、鲁宗之救之不及，遂与轨奔襄阳，宗之参军李应之闭门不纳。甲午，休之、宗之、轨及谯王文思、新蔡王道赐、梁州刺史马敬、南阳太守鲁范俱奔秦。宗之素得士民心，争为之卫送出境。王镇晋等追之，尽境而还。</p>
<p>初，休之等求救于秦、魏，秦征虏将军姚成王及司马国璠引兵至南阳，魏长孙嵩至河东，闻休之等败，皆引还。休之至长安，秦王兴以为扬州刺史，使侵扰襄阳。待御史唐盛言于兴曰：“据符谶之文，司马氏当复得河、洛。今使休之擅兵于外，犹纵鱼于渊也；不如以高爵厚礼，留之京师。”兴曰：“昔文王卒羑里，高祖不毙鸿门；苟天命所在，谁能违之！脱如符谶之言，留之适足为害。”遂遣之。</p>
<p>诏加太尉裕太傅、扬州牧，剑履上殿，入朝不趋，赞拜不名。以兗、青二州刺史刘道怜为都督荆、湘、益、秦、宁、、雍七州诸军事、骠骑将军、荆州刺史。道怜贪鄙，无才能，裕以中军长史晋陵太守谢方明为骠骑长史、南郡相，道怜府中众事皆咨决于方明。方明，冲之子也。</p>
<p>益州刺史朱龄石遣使诣河西王蒙逊，谕以朝廷威德。蒙逊遣舍人黄迅诣龄石，且上表言：“伏闻车骑将军裕欲清中原，愿为右翼，驱除戎虏。”</p>
<p>夏王勃勃遣御史中丞乌洛孤与蒙逊结盟，蒙逊遣其弟湟河太守汉平莅盟于夏。</p>
<p>西秦王炽磐帅众三万袭湟河，沮渠汉平拒之，遣司马隗仁夜出击炽磐，破之。炽磐将引去，汉平长史焦昶、将军段景潜召炽磐，炽磐复攻之，昶、景因说汉平出降。仁勒壮士百馀据南门楼，三日不下，力屈，为炽磐所禽。炽磐欲斩之，散骑常侍武威段晖谏曰：“仁临难不畏死，忠臣也，宜宥之以厉事君。”乃囚之。炽磐以左卫将军匹达为湟河太守，击乙弗窟乾，降其三千馀户而归。以尚书右仆射出连虔为都督岭北诸军事、凉州刺史；以凉州刺史谦屯为镇军大将军、河州牧。隗仁在西秦五年，段晖又为之请，炽磐免之，使还姑臧。</p>
<p>戊午，魏主嗣行如濡源，遂至上谷、涿鹿、广宁。秋，七月，癸未，还平城。</p>
<p>西秦王炽磐以秦州刺史昙达为尚书令，光禄勋王松寿为秦州刺史。</p>
<p>辛亥晦，日有食之。</p>
<p>八月，甲子，太尉裕还建康，固辞太傅、州牧，其馀受命。以豫章公世子义符为兗州刺史。</p>
<p>丁未，谢裕卒；以刘穆之为左仆射。</p>
<p>九月，己亥，大赦。</p>
<p>魏比岁霜旱，云、代之民多饥死。太史令王亮、苏坦言于魏主嗣曰：“按谶书，魏当都鄴，可得丰乐。”嗣以问群臣，博士祭酒崔浩、特进京兆周澹曰：“迁都于鄴，可以救今年之饥，非久长之计也。山东之人，以国家居广漠之地，谓其民畜无涯，号曰‘牛毛之众’。今留兵守旧都，分家南徙，不能满诸州之地，参居郡县，情见事露，恐四方皆有轻侮之心；且百姓不便水土，疾疫死伤者必多。又，旧都守兵既少，屈丐、柔然将有窥窬之心，举国而来，云中、平城必危，朝廷隔恒、代千里之险，难以赴救，此则声实俱损也。今居北方，假令山东有变，我轻骑南下，布濩林薄之间，孰能知其多少！百姓望尘慑服，此国家所以威制诸夏也。来春草生，湩酪将出，兼以菜果，得以秋熟，则事济矣。”嗣曰：“今仓廪空竭，既无以待来秋，若来秋又饥，将若之何？”对曰：“宜简饥贫之户，使就谷山东；若来秋复饥，当更图之，但方今不可迁都耳。”嗣悦，曰：“唯二人与朕意同。”乃简国人尤贫者诣山东三州就食，遣左部尚书代人周几帅众镇鲁口以安集之。嗣躬耕藉田，且命有司劝课农桑。明年，大熟，民遂富安。</p>
<p>夏赫连建将兵击秦，执平凉太守姚周都。遂入新平。广平公弼与战于龙尾堡，禽之。</p>
<p>秦王兴药动。广平公弼称疾不朝，聚兵于第。兴闻之，怒，收弼党唐盛、孙玄等杀之。太子泓请曰：“臣不肖，不能缉谐兄弟，使至于此，皆臣之罪也。若臣死而国家安，愿赐臣死；若陛下不忍杀臣，乞退就籓。”兴恻然悯之，召姚赞、梁喜、尹昭、敛曼嵬与之谋，囚弼，将杀之，穷治党与。泓流涕固请，乃并其党赦之。泓待弼如初，无忿恨之色。</p>
<p>魏太史奏：“荧惑在匏瓜中，忽亡不知所在，于法当入危亡之国，先为童谣妖言，然后行其祸罚。”魏主嗣召名儒十馀人使与太史议荧惑所诣，崔浩对曰：“按《春秋左氏传》，‘神降于莘’，以其至之日推知其物。庚午之夕，辛未之朝，天有阴云；荧惑之亡，当在二日。庚之与午，皆主于秦；辛为西夷。今姚兴据长安，荧惑必入秦矣。”众皆怒曰：“天上失星，人间安知所诣！”浩笑而不应。后八十馀日，荧惑出东井，留守句己，久之乃去。秦大旱，昆明池竭，童谣讹言，国人不安，间一岁而秦亡。众乃服浩之精妙。</p>
<p>冬，十月，壬子，秦王兴使散骑常侍姚敞等，送其女西平公主于魏，魏主嗣以后礼纳之。铸金人不成，乃以为夫人，而宠甚。</p>
<p>辛酉，魏主嗣如沮洳城；癸亥，还平城。十一月，丁亥，复如豺山宫；庚子，还。</p>
<p>西秦王炽磐遣襄武侯昙达等将骑一万，击南羌弥姐、康薄于赤水，降之；以王孟保为略阳太守，镇赤水。</p>
<p>燕尚书令孙护之弟伯仁为昌黎尹，与其弟叱支拔皆有才勇，从燕王跋起兵有功，求开府不得，有怨言，跋皆杀之。进护开府仪同三司、录尚书事，以慰其心，护怏怏不悦，跋鸩杀之。辽东太守务银提自以有功，出为边郡，怨望，谋外叛，跋亦杀之。</p>
<p>林邑寇交州，州将击败之。</p>
<p>安皇帝壬义熙十二年（丙辰，公元四一六年）</p>
<p>春，正月，甲申，魏主嗣如豺山宫。戊子，还平城。</p>
<p>加太尉裕兗州刺吏、都督南秦州，凡都督二十二州；以世子义符为豫州刺史。</p>
<p>秦王兴使鲁宗之将兵寇襄阳，未至而卒。其子轨引兵入寇，雍州刺史赵伦之击败之。</p>
<p>西秦王炽磐攻秦洮阳公彭利和于漒川，沮渠蒙逊攻石泉以救之。炽磐至沓中，引还。二月，炽磐遣襄武侯昙达救石泉，蒙逊亦引去。蒙逊遂与炽磐结和亲。</p>
<p>秦王兴如华阴，使太子泓监国，入居西宫。兴疾笃，还长安，黄门侍郎尹冲谋因泓出迎而杀之。兴至，泓将出迎，宫臣谏曰：“主上疾笃，奸臣在侧，殿下今出，进不得见主上，退有不测之祸。”泓曰：“臣子闻君父疾笃而端居不出，何以自安！”对曰：“全身以安社稷，孝之大者也。”泓乃止。尚书姚沙弥谓尹冲曰；“太子不出迎，宜奉乘舆幸广平公第；宿卫将士闻乘舆所在，自当来集，太子谁与守乎！且吾属以广平公之故，已陷名逆节，将何所自容！今奉乘舆以举事，乃杖大顺，不惟救广平之祸，吾属前罪亦尽雪矣。”冲以兴死生未可知，欲随兴入宫作乱，不用沙弥之言。</p>
<p>兴入宫，命太子泓录尚书事，东平公绍及右卫将军胡翼度典兵禁中，防制内外。遣殿中上将军敛曼嵬收弼等中甲仗，内之武库。</p>
<p>兴疾转笃，其妹南安长公主问疾，不应。幼子耕儿出，告其兄南阳公愔曰：“上已崩矣，宜速决计！”愔即与尹冲帅甲士攻端门，敛曼嵬，胡翼度等勒兵闭门拒战。愔等遣壮士登门，缘屋而入，及于马道。泓侍疾在咨议堂，太子右卫率姚和都帅东宫兵入屯马道南。愔等不得进，遂烧端门。兴力疾临前殿，赐弼死。禁兵见兴，喜跃，争进赴贼，贼众惊扰，和都以东宫兵自后击之愔等大败。愔逃于骊山，其党建康公吕隆奔雍，尹冲及弟泓来奔。兴引东平公绍及妙赞、梁喜、尹昭、敛曼嵬入内寝，受遗诏辅政。明日，兴卒。泓秘不发丧，捕南阳公愔及吕隆、大将军尹元等，皆诛之。乃发丧，即皇帝位，大赦，改元永和。泓命齐公恢杀安定太守吕超，恢犹豫久之，乃杀之。泓疑恢有贰心，恢由是惧，阴聚兵谋作乱。泓葬兴于偶陵，谥曰文桓皇帝，庙号高祖。</p>
<p>初，兴徙李平羌三千户于安定。兴卒。羌酋党容叛，泓遣抚军将军姚赞讨降之，徙其酋豪于长安，馀遣还李闰，北地太守毛雍据赵氏坞以叛，东平公绍讨禽之。时姚宣镇李闰，参军韦宗闻毛雍叛，说宣曰：“主上新立，威德未著，国家之难，未可量也，殿下不可不为深虑。邢望险要，宜徙据之，此霸王之资也。”宣从之，帅户三万八千，弃李闰，南保邢望。诸羌据李闰以叛，东平公绍进讨破之。宣诣绍归罪，绍杀之。</p>
<p>二月，加太尉裕中外大都督。裕戒严将伐秦。诏加裕领司、豫二州刺史，以其世子义符为徐、兗二州刺史。琅邪王德文请启行戌路，修敬山陵；诏许之。</p>
<p>夏，四月，壬子，魏大赦，改元泰常。</p>
<p>西秦襄武候昙达等击秦秦州刺史姚艾于上邽，破之，徙其民五千馀户于枹罕。</p>
<p>五月，癸巳，加太尉裕领北雍州刺史。</p>
<p>六月，丁巳，魏主嗣北巡。</p>
<p>并州胡数万落叛秦，入于平阳，推匈奴曹弘为大单于，攻立义将军姚成都于匈奴堡。征东将军姚懿自蒲阪讨之，执弘，送长安，徙其豪右万五千落于雍州。</p>
<p>氐王杨盛攻秦祁山，拔之，进逼秦州。秦后将军姚平救之，盛引兵退；平与上邽守将姚嵩追之。夏王勃勃帅骑四万袭上邽，未至，嵩与盛战于竹岭，败死。勃勃攻上邽二旬，克之，杀秦州刺史姚军都及将士五千馀人，因毁其城。进攻阴密，又杀秦将姚良子及将士万馀人；以其子昌为雍州刺史，镇阴密。征北将军姚恢弃安定，奔还长安，安定人胡俨等帅户五万据城降于夏。勃勃使镇东将军羊苟儿将鲜卑五千镇安定，进攻秦镇西将军姚谌于雍城，谌委镇奔长安。勃勃据雍，进掠郿城。秦东平公绍及征虏将军尹昭等将步骑五万击之，勃勃退趋安定，胡俨闭门拒之，杀羊苟儿及所将鲜卑，复以安定降秦。绍进击勃勃于马鞍阪，破之，追至朝那，不及而还。勃勃归杏城。杨盛复遣兄子倦击秦，至陈仓，秦敛曼嵬击却之。夏王勃勃复遣兄提南侵泄阳，秦车骑将军姚裕等击却之。</p>
<p>凉司马索承明上书劝凉公暠伐河西王蒙逊，暠引见，谓之曰：“蒙逊为百姓患，孤岂忘之？顾势力未能除耳。卿有必禽之策，当为孤陈之；直唱大言，使孤东讨，此与言‘石虎小竖，宜肆诸市朝’者何异！”承明惭惧而退。</p>
<p>秋，七月，魏主嗣大猎于牛川，临殷繁水而还。戊戌，至平城。</p>
<p>八月，丙午，大赦。</p>
<p>宁州献琥珀枕于太尉裕。裕以琥珀治金创，得之大喜，命碎捣分赐北征将士。</p>
<p>裕以世子义符为中军将军，监太尉留府事。刘穆之为左仆射，领监军、中军二府军司，入居东府，总摄内外。以太尉左司马东海徐羡之为穆之之副，左将军朱龄石守卫殿省，徐州刺史刘怀慎守卫京师，扬州别驾从事史张裕任留州事。怀慎，怀敬之弟也。</p>
<p>刘穆之内总朝政，外供军旅，决断如流，事无拥滞。宾客辐凑，求诉百端，内外咨禀，盈阶满室；目鉴辞讼，手答笺书，耳行听受，口并酬应，不相参涉，悉皆赡举。又喜宾客，言谈赏笑，弥日无倦。裁有闲暇，手自写书，寻鉴校定。性奢豪，食必方丈，旦辄为十人馔，未尝独餐。尝白裕曰：“穆之家本贫贱，赡生多阙。自叨忝以来，虽每存约损，而朝夕所须，微为过丰。自此外，一毫不以负公。”中军咨议参军张邵言于裕曰：“人生危脆，必当远虑。穆之若邂逅不幸，谁可代之？尊业如此。苟有不讳，处分云何？”裕曰：“此自委穆之及卿耳。”</p>
<p>丁巳，裕发建康，遣龙骧将军王镇恶、冠军将军檀道济将步军自淮、淝向许、洛，新野太守朱超石、宁朔将军胡籓趋阳城，振武将军沈田子、建威将军傅弘之趋武关，建武将军沈林子、彭城内史刘遵考将水军出石门，自汴入河，以冀州刺史五仲德督前锋诸军，开巨野入河。遵考，裕之族弟也。刘穆之谓王镇恶曰：“公今委卿以伐秦之任，卿其勉之！”镇恶曰：“吾不克关中，誓不复济江！”</p>
<p>裕既行，青州刺史檀祗自广陵辄帅众至涂中掩讨亡命。刘穆之恐祗为变，议欲遣军。时檀韶为江州刺史，张邵曰：“今韶据中流，道济为军首，若有相疑之迹，则大府立危，不如逆遣慰劳以观其意，必无患也。”穆之乃止。</p>
<p>初，魏主嗣使公孙表讨白亚栗斯，曰：“必先与秦洛阳戍将相闻，使备河南岸，然后击之。”表未至，胡人废白亚栗斯，更立刘虎为率善王。表以胡人内自携贰，势必败散，遂不告秦将而击之，大为虎所败，士卒死伤甚众。</p>
<p>嗣谋于群臣曰：“胡叛逾年，讨之不克，其众繁多，为患日深。今盛秋不可复发兵，妨民农务，将若之何？”白马侯崔宏曰：“胡众虽多，无健将御之，终不能成大患。表等诸军，不为不足，但法令不整，处分失宜，以致败耳。得大将素有威望者将数百骑往摄表军，无不克矣。相州刺史叔孙建前在并州，为胡、魏所畏服，诸将莫及，可遣也。”嗣从之，以建为中领军，督表等讨虎。九月，戊午，大破之，斩首万馀级，虎及司马顺宰皆死，俘其众十万馀口。</p>
<p>太尉裕至彭城，加领徐州刺史；以太原王玄谟为从事史。</p>
<p>初，王廞之败也，沙门昙永匿其幼子华，使提衣襆自随，津逻疑之。昙永呵华曰：“奴子何不速行！”棰之数十，由是得免；遇赦，还吴。以其父存亡不测，布蔬食，绝交游不仕，十馀年。裕闻华贤，欲用之，乃发廞丧，使华制服。服阕，辟为徐州主簿。</p>
<p>王镇恶、檀道济入秦境，所向皆捷。秦将王苟生以漆丘降镇恶，徐州刺史姚掌以项城降道济，诸屯守皆望风款附。惟新蔡太守董遵不下，道济攻拔其城，执遵，杀之。进克许昌，获秦颍川太守姚垣及大将杨业。沈林子自汴入河，襄邑人董神虎聚众千馀人来降。太尉裕版为参军。林子与神虎共攻仓垣，克之，秦兗州刺史韦华降。神虎擅还襄邑，林子杀之。</p>
<p>秦东平公绍言于秦主泓曰：“晋兵已过许昌，安定孤远，难以救卫，宜迁其镇户，内实京畿，可得精兵十万，虽晋、夏交侵，犹不亡国。不然，晋攻豫州，夏攻安定，将若之何？事机已至，宜在速决。”左仆射梁喜曰：“刘公恢有威名，为岭北所惮，镇人已与勃勃深仇，理应守死无贰。勃勃终不能越安定远寇京畿；若无安定，虏马必至于郿。今关中兵足以拒晋，无为豫自损削也。”泓从之。吏部郎懿横密言于泓曰：“恢于广平之难，有忠勋于毕下。自陛下龙飞绍统，未有殊赏为答其意。今外则致之死地，内则不豫朝权，安定人自以孤危逼寇，思南迁者十室而九，若恢拥精兵数万，鼓行而向京师，得不为社稷之累乎！宜征还朝廷以慰其心。”泓曰、“恢若怀不逞之心，征之适所以速祸耳。”又不从。</p>
<p>王仲德水军入河，将逼滑台。魏兗州刺史尉建畏懦，帅众弃城，北渡河。仲德入滑台，宣言曰：“晋本欲以布帛七万匹假道于魏，不谓魏之守将弃城遽去。”魏主嗣闻之，遣叔孙建、公孙表自河内向枋头，因引兵济河，斩尉建于城下，投尸于河。呼仲德军人，问以侵寇之状。仲德使司马竺和之对曰：“刘太尉使王征虏自河入洛，清扫山陵，非敢为寇于魏也。魏之守将自弃滑台去，王征虏借空城以息兵，行当西引，于晋、魏之好无废也，何必扬旗鸣鼓以曜威乎！”嗣使建以问太尉裕，裕逊辞谢之曰：“洛阳，晋之旧都，而羌据之；晋欲修复山陵久矣。诸醒宗族，司马休之、国璠兄弟，鲁宗之父子，皆晋之蠹也，而羌收之以为晋患。今晋将伐之，欲假道于魏，非敢为不利也。”魏河内镇将于栗磾有勇名，筑垒于河上以备侵轶。裕以书与之，题曰“黑槊公麾下”。栗磾好操黑槊以自标，故裕以此目之。魏因拜栗磾为黑槊将军。</p>
<p>冬，十月，壬戌，魏主嗣如豺山宫。</p>
<p>初，燕将库傉官斌降魏，既而复叛归燕。魏主嗣遣骁骑将军延普渡濡水击斌，斩之；遂攻燕幽州刺史傉官昌、征北将军库傉官提，皆斩之。</p>
<p>秦阳城、荥阳二城皆降，晋兵进至成皋。秦征南将军陈留公洸镇洛阳，遣使求救于长安。秦主泓遣越骑校尉阎生帅骑三千救之，武卫将军姚益男将步卒一万助守洛阳，又遣并州牧姚懿南屯陕津，为之声援。宁朔将军赵玄言于洸曰：“今晋寇益深，人情骇动，众寡不敌，若出战不捷，则大事去矣。宜摄诸戍之兵，固守金墉，以待西师之救。金墉不下，晋必不敢越我而西，是我不战而坐收其弊也。”司马姚禹阴与檀道济通，主簿阎恢、杨虔，皆禹之党也，共嫉玄，言于洸曰：“殿下以英武之略，受任方面；今婴城示弱，得无为朝廷所责乎！”洸以为然，乃遣赵玄将兵千馀南守柏谷坞，广武将军石无讳东戍巩城。玄泣谓洸曰：“玄受三帝重恩，所守正有死耳。但明公不用忠臣之言，为奸人所误，后必悔之。”既而成皋、虎牢皆来降，檀道济等长驱而进，无讳至石关，奔还。龙骧司马荥阳毛德祖与玄战于柏谷，玄兵败，被十馀创，据地大呼。玄司马蹇鉴冒刃抱玄而泣，玄曰：“吾创已重，君宜速去！”鉴曰：“将军不济，鉴去安之！”与之皆死。姚禹逾城奔道济，甲子，道济进逼洛阳。丙寅，洸出降。道济获秦人四千馀人，议者欲尽坑之以为京观。道济曰：“伐罪吊民，正在今日！”皆释而遣之。于是夷、夏感悦，归之者甚众。阎生、姚益男未至，闻洛阳已没，不敢进。</p>
<p>己丑，诏遣兼司空高密王恢之修谒五陵，置守卫。太尉裕以冠军将军毛修之为河南、河内二郡太守，行司州事，戍洛阳。</p>
<p>西秦王炽磐使秦州刺史王松寿镇马头，以逼秦之上邽。</p>
<p>十一月，甲戌，魏主嗣还平城。</p>
<p>太尉裕遣左长史王弘还建康，讽朝廷求九锡。时刘穆之掌留任，而旨从北来，穆之由是愧惧发病。弘，珣之子也。十二月，壬申，诏以裕为相国、总百揆、扬州牧，封十郡为宋公，备九锡之礼，位在诸侯王上，领征西将军、司、豫、北徐、雍四州刺史如故，裕辞不受。</p>
<p>西秦王炽磐遣使诣太尉裕，求击秦以自效。裕拜炽磐平西将军、河南公。</p>
<p>秦姚懿司马孙畅说懿使袭长安，诛东平公绍，废秦主泓而代之。懿以为然，乃散谷以赐河北夷、夏，欲树私恩。左常侍张敞、侍郎左雅谏曰：“殿下以母弟居方面，安危休戚，与国同之。今吴寇内侵。四州倾没，西虏扰边，秦、凉覆败，朝廷之危，有如累卵。谷者，国之本也，而殿下无故散之，虚损国储，将若之何？”懿怒，笞杀之。</p>
<p>泓闻之，召东平公绍，密与之谋。绍曰：“懿性识鄙浅，从物推移。造此谋者，必孙畅也。但驰使征畅，遣抚军将军赞据陕城，臣向潼关为诸军节度，若畅奉诏而至，臣当遣懿帅河东见兵共御晋师；若不受诏命，便当声其罪而讨之。”泓曰：“叔父之言，杜稷之计也。”乃遣姚赞及冠军将军司马国璠、建义将军也玄屯陕津，武卫将军姚驴屯潼关。</p>
<p>懿遂举兵称帝，传檄州郡，欲运匈奴堡谷以给镇人。宁东将军姚成都拒之，懿卑辞诱之，送佩刀为誓，成都不从。懿遣骁骑将军王国帅甲士数百攻成都，成都击禽之，遣使让懿曰：“明公以至亲当重任，国危不能救，而更图非望；三祖之灵，其肯佐明公乎！成都将纠合义兵，往见明公于河上耳。”于是传檄诸城，谕以逆顺，征兵调食以讨懿。懿亦发诸城兵，莫有应者，惟临晋数千户应懿。成都引兵济河，击临晋叛者，破之。镇人安定郭纯等起兵围懿。东平公绍入蒲阪，执懿，诛孙畅等。</p>
<p>是岁，魏卫将军安城孝元王叔孙俊卒。魏主嗣甚惜之，谓其妻桓氏曰：“生同其荣，能没同其戚乎？”桓氏乃缢而袝焉。</p>
<p>丁零翟猛雀驱略吏民，入白三间为乱；魏内都大官河内张蒲与冀州刺史长孙道生讨之。道生，嵩之从子也。道生欲进兵击猛雀，蒲曰：“吏民非乐为乱，为猛雀所迫胁耳。今不分别，并击之，虽欲返善，其道无由，必同心协力，据险以拒官军，未易猝平也。不如先遣使谕之，以不与猛雀同谋者皆不坐，则必喜而离散矣。”道生从之，降者数千家，使复旧业。猛雀与其党百馀人出走，蒲等追斩猛雀首，左部沿书周几穷讨馀党，悉诛之。</p>
</section>

    <script type="text/x-thebe-config">
    {
        requestKernel: true,
        binderOptions: {
            repo: "binder-examples/jupyter-stacks-datascience",
            ref: "master",
        },
        codeMirrorConfig: {
            theme: "abcdef",
            mode: "python"
        },
        kernelOptions: {
            name: "python3",
            path: "./."
        },
        predefinedOutput: true
    }
    </script>
    <script>kernelName = 'python3'</script>

                </article>
              

              
              
                <footer class="bd-footer-article">
                  
<div class="footer-article-items footer-article__inner">
  
    <div class="footer-article-item"><!-- Previous / next buttons -->
<div class="prev-next-area">
    <a class="left-prev"
       href="chap116.html"
       title="previous page">
      <i class="fa-solid fa-angle-left"></i>
      <div class="prev-next-info">
        <p class="prev-next-subtitle">previous</p>
        <p class="prev-next-title">第116卷</p>
      </div>
    </a>
    <a class="right-next"
       href="chap118.html"
       title="next page">
      <div class="prev-next-info">
        <p class="prev-next-subtitle">next</p>
        <p class="prev-next-title">第118卷</p>
      </div>
      <i class="fa-solid fa-angle-right"></i>
    </a>
</div></div>
  
</div>

                </footer>
              
            </div>
            
            
              
            
          </div>
          <footer class="bd-footer-content">
            
<div class="bd-footer-content__inner container">
  
  <div class="footer-item">
    
<p class="component-author">
By Liang Liu
</p>

  </div>
  
  <div class="footer-item">
    
  <p class="copyright">
    
      © Copyright 2022.
      <br/>
    
  </p>

  </div>
  
  <div class="footer-item">
    
  </div>
  
  <div class="footer-item">
    
  </div>
  
</div>
          </footer>
        

      </main>
    </div>
  </div>
  
  <!-- Scripts loaded after <body> so the DOM is not blocked -->
  <script src="_static/scripts/bootstrap.js?digest=e353d410970836974a52"></script>
<script src="_static/scripts/pydata-sphinx-theme.js?digest=e353d410970836974a52"></script>

  <footer class="bd-footer">
  </footer>
  </body>
</html>