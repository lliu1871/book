

<!DOCTYPE html>


<html lang="en" >

  <head>
    <meta charset="utf-8" />
    <meta name="viewport" content="width=device-width, initial-scale=1.0" /><meta name="generator" content="Docutils 0.17.1: http://docutils.sourceforge.net/" />

    <title>第127卷 &#8212; 资治通鉴</title>
  
  
  
  <script data-cfasync="false">
    document.documentElement.dataset.mode = localStorage.getItem("mode") || "";
    document.documentElement.dataset.theme = localStorage.getItem("theme") || "light";
  </script>
  
  <!-- Loaded before other Sphinx assets -->
  <link href="_static/styles/theme.css?digest=e353d410970836974a52" rel="stylesheet" />
<link href="_static/styles/bootstrap.css?digest=e353d410970836974a52" rel="stylesheet" />
<link href="_static/styles/pydata-sphinx-theme.css?digest=e353d410970836974a52" rel="stylesheet" />

  
  <link href="_static/vendor/fontawesome/6.1.2/css/all.min.css?digest=e353d410970836974a52" rel="stylesheet" />
  <link rel="preload" as="font" type="font/woff2" crossorigin href="_static/vendor/fontawesome/6.1.2/webfonts/fa-solid-900.woff2" />
<link rel="preload" as="font" type="font/woff2" crossorigin href="_static/vendor/fontawesome/6.1.2/webfonts/fa-brands-400.woff2" />
<link rel="preload" as="font" type="font/woff2" crossorigin href="_static/vendor/fontawesome/6.1.2/webfonts/fa-regular-400.woff2" />

    <link rel="stylesheet" type="text/css" href="_static/pygments.css" />
    <link rel="stylesheet" href="_static/styles/sphinx-book-theme.css?digest=14f4ca6b54d191a8c7657f6c759bf11a5fb86285" type="text/css" />
    <link rel="stylesheet" type="text/css" href="_static/togglebutton.css" />
    <link rel="stylesheet" type="text/css" href="_static/copybutton.css" />
    <link rel="stylesheet" type="text/css" href="_static/mystnb.4510f1fc1dee50b3e5859aac5469c37c29e427902b24a333a5f9fcb2f0b3ac41.css" />
    <link rel="stylesheet" type="text/css" href="_static/sphinx-thebe.css" />
    <link rel="stylesheet" type="text/css" href="_static/proof.css" />
    <link rel="stylesheet" type="text/css" href="_static/design-style.4045f2051d55cab465a707391d5b2007.min.css" />
  
  <!-- Pre-loaded scripts that we'll load fully later -->
  <link rel="preload" as="script" href="_static/scripts/bootstrap.js?digest=e353d410970836974a52" />
<link rel="preload" as="script" href="_static/scripts/pydata-sphinx-theme.js?digest=e353d410970836974a52" />

    <script data-url_root="./" id="documentation_options" src="_static/documentation_options.js"></script>
    <script src="_static/jquery.js"></script>
    <script src="_static/underscore.js"></script>
    <script src="_static/_sphinx_javascript_frameworks_compat.js"></script>
    <script src="_static/doctools.js"></script>
    <script src="_static/clipboard.min.js"></script>
    <script src="_static/copybutton.js"></script>
    <script src="_static/scripts/sphinx-book-theme.js?digest=5a5c038af52cf7bc1a1ec88eea08e6366ee68824"></script>
    <script>let toggleHintShow = 'Click to show';</script>
    <script>let toggleHintHide = 'Click to hide';</script>
    <script>let toggleOpenOnPrint = 'true';</script>
    <script src="_static/togglebutton.js"></script>
    <script>var togglebuttonSelector = '.toggle, .admonition.dropdown';</script>
    <script src="_static/design-tabs.js"></script>
    <script>const THEBE_JS_URL = "https://unpkg.com/thebe@0.8.2/lib/index.js"
const thebe_selector = ".thebe,.cell"
const thebe_selector_input = "pre"
const thebe_selector_output = ".output, .cell_output"
</script>
    <script async="async" src="_static/sphinx-thebe.js"></script>
    <script>DOCUMENTATION_OPTIONS.pagename = 'chap127';</script>
    <link rel="index" title="Index" href="genindex.html" />
    <link rel="search" title="Search" href="search.html" />
    <link rel="next" title="第128卷" href="chap128.html" />
    <link rel="prev" title="第126卷" href="chap126.html" />
  <meta name="viewport" content="width=device-width, initial-scale=1"/>
  <meta name="docsearch:language" content="en"/>
  </head>
  
  
  <body data-bs-spy="scroll" data-bs-target=".bd-toc-nav" data-offset="180" data-bs-root-margin="0px 0px -60%" data-default-mode="">

  
  
  <a class="skip-link" href="#main-content">Skip to main content</a>
  
  <input type="checkbox"
          class="sidebar-toggle"
          name="__primary"
          id="__primary"/>
  <label class="overlay overlay-primary" for="__primary"></label>
  
  <input type="checkbox"
          class="sidebar-toggle"
          name="__secondary"
          id="__secondary"/>
  <label class="overlay overlay-secondary" for="__secondary"></label>
  
  <div class="search-button__wrapper">
    <div class="search-button__overlay"></div>
    <div class="search-button__search-container">
<form class="bd-search d-flex align-items-center"
      action="search.html"
      method="get">
  <i class="fa-solid fa-magnifying-glass"></i>
  <input type="search"
         class="form-control"
         name="q"
         id="search-input"
         placeholder="Search this book..."
         aria-label="Search this book..."
         autocomplete="off"
         autocorrect="off"
         autocapitalize="off"
         spellcheck="false"/>
  <span class="search-button__kbd-shortcut"><kbd class="kbd-shortcut__modifier">Ctrl</kbd>+<kbd>K</kbd></span>
</form></div>
  </div>
  
    <nav class="bd-header navbar navbar-expand-lg bd-navbar">
    </nav>
  
  <div class="bd-container">
    <div class="bd-container__inner bd-page-width">
      
      <div class="bd-sidebar-primary bd-sidebar">
        

  
  <div class="sidebar-header-items sidebar-primary__section">
    
    
    
    
  </div>
  
    <div class="sidebar-primary-items__start sidebar-primary__section">
        <div class="sidebar-primary-item">
  

<a class="navbar-brand logo" href="intro.html">
  
  
  
  
    
    
      
    
    
    <img src="_static/logo.jpg" class="logo__image only-light" alt="Logo image"/>
    <script>document.write(`<img src="_static/logo.jpg" class="logo__image only-dark" alt="Logo image"/>`);</script>
  
  
</a></div>
        <div class="sidebar-primary-item"><nav class="bd-links" id="bd-docs-nav" aria-label="Main">
    <div class="bd-toc-item navbar-nav active">
        
        <ul class="nav bd-sidenav bd-sidenav__home-link">
            <li class="toctree-l1">
                <a class="reference internal" href="intro.html">
                    资治通鉴目录          
                </a>
            </li>
        </ul>
        <ul class="current nav bd-sidenav">
<li class="toctree-l1"><a class="reference internal" href="preface.html">序言</a></li>
<li class="toctree-l1"><a class="reference internal" href="chap1.html">第1卷</a></li>
<li class="toctree-l1"><a class="reference internal" href="chap2.html">第2卷</a></li>
<li class="toctree-l1"><a class="reference internal" href="chap3.html">第3卷</a></li>
<li class="toctree-l1"><a class="reference internal" href="chap4.html">第4卷</a></li>
<li class="toctree-l1"><a class="reference internal" href="chap5.html">第5卷</a></li>
<li class="toctree-l1"><a class="reference internal" href="chap6.html">第6卷</a></li>
<li class="toctree-l1"><a class="reference internal" href="chap7.html">第7卷</a></li>
<li class="toctree-l1"><a class="reference internal" href="chap8.html">第8卷</a></li>
<li class="toctree-l1"><a class="reference internal" href="chap9.html">第9卷</a></li>
<li class="toctree-l1"><a class="reference internal" href="chap10.html">第10卷</a></li>
<li class="toctree-l1"><a class="reference internal" href="chap11.html">第11卷</a></li>
<li class="toctree-l1"><a class="reference internal" href="chap12.html">第12卷</a></li>
<li class="toctree-l1"><a class="reference internal" href="chap13.html">第13卷</a></li>
<li class="toctree-l1"><a class="reference internal" href="chap14.html">第14卷</a></li>
<li class="toctree-l1"><a class="reference internal" href="chap15.html">第15卷</a></li>
<li class="toctree-l1"><a class="reference internal" href="chap16.html">第16卷</a></li>
<li class="toctree-l1"><a class="reference internal" href="chap17.html">第17卷</a></li>
<li class="toctree-l1"><a class="reference internal" href="chap18.html">第18卷</a></li>
<li class="toctree-l1"><a class="reference internal" href="chap19.html">第19卷</a></li>
<li class="toctree-l1"><a class="reference internal" href="chap20.html">第20卷</a></li>
<li class="toctree-l1"><a class="reference internal" href="chap21.html">第21卷</a></li>
<li class="toctree-l1"><a class="reference internal" href="chap22.html">第22卷</a></li>
<li class="toctree-l1"><a class="reference internal" href="chap23.html">第23卷</a></li>
<li class="toctree-l1"><a class="reference internal" href="chap24.html">第24卷</a></li>
<li class="toctree-l1"><a class="reference internal" href="chap25.html">第25卷</a></li>
<li class="toctree-l1"><a class="reference internal" href="chap26.html">第26卷</a></li>
<li class="toctree-l1"><a class="reference internal" href="chap27.html">第27卷</a></li>
<li class="toctree-l1"><a class="reference internal" href="chap28.html">第28卷</a></li>
<li class="toctree-l1"><a class="reference internal" href="chap29.html">第29卷</a></li>
<li class="toctree-l1"><a class="reference internal" href="chap30.html">第30卷</a></li>
<li class="toctree-l1"><a class="reference internal" href="chap31.html">第31卷</a></li>
<li class="toctree-l1"><a class="reference internal" href="chap32.html">第32卷</a></li>
<li class="toctree-l1"><a class="reference internal" href="chap33.html">第33卷</a></li>
<li class="toctree-l1"><a class="reference internal" href="chap34.html">第34卷</a></li>
<li class="toctree-l1"><a class="reference internal" href="chap35.html">第35卷</a></li>
<li class="toctree-l1"><a class="reference internal" href="chap36.html">第36卷</a></li>
<li class="toctree-l1"><a class="reference internal" href="chap37.html">第37卷</a></li>
<li class="toctree-l1"><a class="reference internal" href="chap38.html">第38卷</a></li>
<li class="toctree-l1"><a class="reference internal" href="chap39.html">第39卷</a></li>
<li class="toctree-l1"><a class="reference internal" href="chap40.html">第40卷</a></li>
<li class="toctree-l1"><a class="reference internal" href="chap41.html">第41卷</a></li>
<li class="toctree-l1"><a class="reference internal" href="chap42.html">第42卷</a></li>
<li class="toctree-l1"><a class="reference internal" href="chap43.html">第43卷</a></li>
<li class="toctree-l1"><a class="reference internal" href="chap44.html">第44卷</a></li>
<li class="toctree-l1"><a class="reference internal" href="chap45.html">第45卷</a></li>
<li class="toctree-l1"><a class="reference internal" href="chap46.html">第46卷</a></li>
<li class="toctree-l1"><a class="reference internal" href="chap47.html">第47卷</a></li>
<li class="toctree-l1"><a class="reference internal" href="chap48.html">第48卷</a></li>
<li class="toctree-l1"><a class="reference internal" href="chap49.html">第49卷</a></li>
<li class="toctree-l1"><a class="reference internal" href="chap50.html">第50卷</a></li>
<li class="toctree-l1"><a class="reference internal" href="chap51.html">第51卷</a></li>
<li class="toctree-l1"><a class="reference internal" href="chap52.html">第52卷</a></li>
<li class="toctree-l1"><a class="reference internal" href="chap53.html">第53卷</a></li>
<li class="toctree-l1"><a class="reference internal" href="chap54.html">第54卷</a></li>
<li class="toctree-l1"><a class="reference internal" href="chap55.html">第55卷</a></li>
<li class="toctree-l1"><a class="reference internal" href="chap56.html">第56卷</a></li>
<li class="toctree-l1"><a class="reference internal" href="chap57.html">第57卷</a></li>
<li class="toctree-l1"><a class="reference internal" href="chap58.html">第58卷</a></li>
<li class="toctree-l1"><a class="reference internal" href="chap59.html">第59卷</a></li>
<li class="toctree-l1"><a class="reference internal" href="chap60.html">第60卷</a></li>
<li class="toctree-l1"><a class="reference internal" href="chap61.html">第61卷</a></li>
<li class="toctree-l1"><a class="reference internal" href="chap62.html">第62卷</a></li>
<li class="toctree-l1"><a class="reference internal" href="chap63.html">第63卷</a></li>
<li class="toctree-l1"><a class="reference internal" href="chap64.html">第64卷</a></li>
<li class="toctree-l1"><a class="reference internal" href="chap65.html">第65卷</a></li>
<li class="toctree-l1"><a class="reference internal" href="chap66.html">第66卷</a></li>
<li class="toctree-l1"><a class="reference internal" href="chap67.html">第67卷</a></li>
<li class="toctree-l1"><a class="reference internal" href="chap68.html">第68卷</a></li>
<li class="toctree-l1"><a class="reference internal" href="chap69.html">第69卷</a></li>
<li class="toctree-l1"><a class="reference internal" href="chap70.html">第70卷</a></li>
<li class="toctree-l1"><a class="reference internal" href="chap71.html">第71卷</a></li>
<li class="toctree-l1"><a class="reference internal" href="chap72.html">第72卷</a></li>
<li class="toctree-l1"><a class="reference internal" href="chap73.html">第73卷</a></li>
<li class="toctree-l1"><a class="reference internal" href="chap74.html">第74卷</a></li>
<li class="toctree-l1"><a class="reference internal" href="chap75.html">第75卷</a></li>
<li class="toctree-l1"><a class="reference internal" href="chap76.html">第76卷</a></li>
<li class="toctree-l1"><a class="reference internal" href="chap77.html">第77卷</a></li>
<li class="toctree-l1"><a class="reference internal" href="chap78.html">第78卷</a></li>
<li class="toctree-l1"><a class="reference internal" href="chap79.html">第79卷</a></li>
<li class="toctree-l1"><a class="reference internal" href="chap80.html">第80卷</a></li>
<li class="toctree-l1"><a class="reference internal" href="chap81.html">第81卷</a></li>
<li class="toctree-l1"><a class="reference internal" href="chap82.html">第82卷</a></li>
<li class="toctree-l1"><a class="reference internal" href="chap83.html">第83卷</a></li>
<li class="toctree-l1"><a class="reference internal" href="chap84.html">第84卷</a></li>
<li class="toctree-l1"><a class="reference internal" href="chap85.html">第85卷</a></li>
<li class="toctree-l1"><a class="reference internal" href="chap86.html">第86卷</a></li>
<li class="toctree-l1"><a class="reference internal" href="chap87.html">第87卷</a></li>
<li class="toctree-l1"><a class="reference internal" href="chap88.html">第88卷</a></li>
<li class="toctree-l1"><a class="reference internal" href="chap89.html">第89卷</a></li>
<li class="toctree-l1"><a class="reference internal" href="chap90.html">第90卷</a></li>
<li class="toctree-l1"><a class="reference internal" href="chap91.html">第91卷</a></li>
<li class="toctree-l1"><a class="reference internal" href="chap92.html">第92卷</a></li>
<li class="toctree-l1"><a class="reference internal" href="chap93.html">第93卷</a></li>
<li class="toctree-l1"><a class="reference internal" href="chap94.html">第94卷</a></li>
<li class="toctree-l1"><a class="reference internal" href="chap95.html">第95卷</a></li>
<li class="toctree-l1"><a class="reference internal" href="chap96.html">第96卷</a></li>
<li class="toctree-l1"><a class="reference internal" href="chap97.html">第97卷</a></li>
<li class="toctree-l1"><a class="reference internal" href="chap98.html">第98卷</a></li>
<li class="toctree-l1"><a class="reference internal" href="chap99.html">第99卷</a></li>
<li class="toctree-l1"><a class="reference internal" href="chap100.html">第100卷</a></li>
<li class="toctree-l1"><a class="reference internal" href="chap101.html">第101卷</a></li>
<li class="toctree-l1"><a class="reference internal" href="chap102.html">第102卷</a></li>
<li class="toctree-l1"><a class="reference internal" href="chap103.html">第103卷</a></li>
<li class="toctree-l1"><a class="reference internal" href="chap104.html">第104卷</a></li>
<li class="toctree-l1"><a class="reference internal" href="chap105.html">第105卷</a></li>
<li class="toctree-l1"><a class="reference internal" href="chap106.html">第106卷</a></li>
<li class="toctree-l1"><a class="reference internal" href="chap107.html">第107卷</a></li>
<li class="toctree-l1"><a class="reference internal" href="chap108.html">第108卷</a></li>
<li class="toctree-l1"><a class="reference internal" href="chap109.html">第109卷</a></li>
<li class="toctree-l1"><a class="reference internal" href="chap110.html">第110卷</a></li>
<li class="toctree-l1"><a class="reference internal" href="chap111.html">第111卷</a></li>
<li class="toctree-l1"><a class="reference internal" href="chap112.html">第112卷</a></li>
<li class="toctree-l1"><a class="reference internal" href="chap113.html">第113卷</a></li>
<li class="toctree-l1"><a class="reference internal" href="chap114.html">第114卷</a></li>
<li class="toctree-l1"><a class="reference internal" href="chap115.html">第115卷</a></li>
<li class="toctree-l1"><a class="reference internal" href="chap116.html">第116卷</a></li>
<li class="toctree-l1"><a class="reference internal" href="chap117.html">第117卷</a></li>
<li class="toctree-l1"><a class="reference internal" href="chap118.html">第118卷</a></li>
<li class="toctree-l1"><a class="reference internal" href="chap119.html">第119卷</a></li>
<li class="toctree-l1"><a class="reference internal" href="chap120.html">第120卷</a></li>
<li class="toctree-l1"><a class="reference internal" href="chap121.html">第121卷</a></li>
<li class="toctree-l1"><a class="reference internal" href="chap122.html">第122卷</a></li>
<li class="toctree-l1"><a class="reference internal" href="chap123.html">第123卷</a></li>
<li class="toctree-l1"><a class="reference internal" href="chap124.html">第124卷</a></li>
<li class="toctree-l1"><a class="reference internal" href="chap125.html">第125卷</a></li>
<li class="toctree-l1"><a class="reference internal" href="chap126.html">第126卷</a></li>
<li class="toctree-l1 current active"><a class="current reference internal" href="#">第127卷</a></li>
<li class="toctree-l1"><a class="reference internal" href="chap128.html">第128卷</a></li>
<li class="toctree-l1"><a class="reference internal" href="chap129.html">第129卷</a></li>
<li class="toctree-l1"><a class="reference internal" href="chap130.html">第130卷</a></li>
<li class="toctree-l1"><a class="reference internal" href="chap131.html">第131卷</a></li>
<li class="toctree-l1"><a class="reference internal" href="chap132.html">第132卷</a></li>
<li class="toctree-l1"><a class="reference internal" href="chap133.html">第133卷</a></li>
<li class="toctree-l1"><a class="reference internal" href="chap134.html">第134卷</a></li>
<li class="toctree-l1"><a class="reference internal" href="chap135.html">第135卷</a></li>
<li class="toctree-l1"><a class="reference internal" href="chap136.html">第136卷</a></li>
<li class="toctree-l1"><a class="reference internal" href="chap137.html">第137卷</a></li>
<li class="toctree-l1"><a class="reference internal" href="chap138.html">第138卷</a></li>
<li class="toctree-l1"><a class="reference internal" href="chap139.html">第139卷</a></li>
<li class="toctree-l1"><a class="reference internal" href="chap140.html">第140卷</a></li>
<li class="toctree-l1"><a class="reference internal" href="chap141.html">第141卷</a></li>
<li class="toctree-l1"><a class="reference internal" href="chap142.html">第142卷</a></li>
<li class="toctree-l1"><a class="reference internal" href="chap143.html">第143卷</a></li>
<li class="toctree-l1"><a class="reference internal" href="chap144.html">第144卷</a></li>
<li class="toctree-l1"><a class="reference internal" href="chap145.html">第145卷</a></li>
<li class="toctree-l1"><a class="reference internal" href="chap146.html">第146卷</a></li>
<li class="toctree-l1"><a class="reference internal" href="chap147.html">第147卷</a></li>
<li class="toctree-l1"><a class="reference internal" href="chap148.html">第148卷</a></li>
<li class="toctree-l1"><a class="reference internal" href="chap149.html">第149卷</a></li>
<li class="toctree-l1"><a class="reference internal" href="chap150.html">第150卷</a></li>
<li class="toctree-l1"><a class="reference internal" href="chap151.html">第151卷</a></li>
<li class="toctree-l1"><a class="reference internal" href="chap152.html">第152卷</a></li>
<li class="toctree-l1"><a class="reference internal" href="chap153.html">第153卷</a></li>
<li class="toctree-l1"><a class="reference internal" href="chap154.html">第154卷</a></li>
<li class="toctree-l1"><a class="reference internal" href="chap155.html">第155卷</a></li>
<li class="toctree-l1"><a class="reference internal" href="chap156.html">第156卷</a></li>
<li class="toctree-l1"><a class="reference internal" href="chap157.html">第157卷</a></li>
<li class="toctree-l1"><a class="reference internal" href="chap158.html">第158卷</a></li>
<li class="toctree-l1"><a class="reference internal" href="chap159.html">第159卷</a></li>
<li class="toctree-l1"><a class="reference internal" href="chap160.html">第160卷</a></li>
<li class="toctree-l1"><a class="reference internal" href="chap161.html">第161卷</a></li>
<li class="toctree-l1"><a class="reference internal" href="chap162.html">第162卷</a></li>
<li class="toctree-l1"><a class="reference internal" href="chap163.html">第163卷</a></li>
<li class="toctree-l1"><a class="reference internal" href="chap164.html">第164卷</a></li>
<li class="toctree-l1"><a class="reference internal" href="chap165.html">第165卷</a></li>
<li class="toctree-l1"><a class="reference internal" href="chap166.html">第166卷</a></li>
<li class="toctree-l1"><a class="reference internal" href="chap167.html">第167卷</a></li>
<li class="toctree-l1"><a class="reference internal" href="chap168.html">第168卷</a></li>
<li class="toctree-l1"><a class="reference internal" href="chap169.html">第169卷</a></li>
<li class="toctree-l1"><a class="reference internal" href="chap170.html">第170卷</a></li>
<li class="toctree-l1"><a class="reference internal" href="chap171.html">第171卷</a></li>
<li class="toctree-l1"><a class="reference internal" href="chap172.html">第172卷</a></li>
<li class="toctree-l1"><a class="reference internal" href="chap173.html">第173卷</a></li>
<li class="toctree-l1"><a class="reference internal" href="chap174.html">第174卷</a></li>
<li class="toctree-l1"><a class="reference internal" href="chap175.html">第175卷</a></li>
<li class="toctree-l1"><a class="reference internal" href="chap176.html">第176卷</a></li>
<li class="toctree-l1"><a class="reference internal" href="chap177.html">第177卷</a></li>
<li class="toctree-l1"><a class="reference internal" href="chap178.html">第178卷</a></li>
<li class="toctree-l1"><a class="reference internal" href="chap179.html">第179卷</a></li>
<li class="toctree-l1"><a class="reference internal" href="chap180.html">第180卷</a></li>
<li class="toctree-l1"><a class="reference internal" href="chap181.html">第181卷</a></li>
<li class="toctree-l1"><a class="reference internal" href="chap182.html">第182卷</a></li>
<li class="toctree-l1"><a class="reference internal" href="chap183.html">第183卷</a></li>
<li class="toctree-l1"><a class="reference internal" href="chap184.html">第184卷</a></li>
<li class="toctree-l1"><a class="reference internal" href="chap185.html">第185卷</a></li>
<li class="toctree-l1"><a class="reference internal" href="chap186.html">第186卷</a></li>
<li class="toctree-l1"><a class="reference internal" href="chap187.html">第187卷</a></li>
<li class="toctree-l1"><a class="reference internal" href="chap188.html">第188卷</a></li>
<li class="toctree-l1"><a class="reference internal" href="chap189.html">第189卷</a></li>
<li class="toctree-l1"><a class="reference internal" href="chap190.html">第190卷</a></li>
<li class="toctree-l1"><a class="reference internal" href="chap191.html">第191卷</a></li>
<li class="toctree-l1"><a class="reference internal" href="chap192.html">第192卷</a></li>
<li class="toctree-l1"><a class="reference internal" href="chap193.html">第193卷</a></li>
<li class="toctree-l1"><a class="reference internal" href="chap194.html">第194卷</a></li>
<li class="toctree-l1"><a class="reference internal" href="chap195.html">第195卷</a></li>
<li class="toctree-l1"><a class="reference internal" href="chap196.html">第196卷</a></li>
<li class="toctree-l1"><a class="reference internal" href="chap197.html">第197卷</a></li>
<li class="toctree-l1"><a class="reference internal" href="chap198.html">第198卷</a></li>
<li class="toctree-l1"><a class="reference internal" href="chap199.html">第199卷</a></li>
<li class="toctree-l1"><a class="reference internal" href="chap200.html">第200卷</a></li>
<li class="toctree-l1"><a class="reference internal" href="chap201.html">第201卷</a></li>
<li class="toctree-l1"><a class="reference internal" href="chap202.html">第202卷</a></li>
<li class="toctree-l1"><a class="reference internal" href="chap203.html">第203卷</a></li>
<li class="toctree-l1"><a class="reference internal" href="chap204.html">第204卷</a></li>
<li class="toctree-l1"><a class="reference internal" href="chap205.html">第205卷</a></li>
<li class="toctree-l1"><a class="reference internal" href="chap206.html">第206卷</a></li>
<li class="toctree-l1"><a class="reference internal" href="chap207.html">第207卷</a></li>
<li class="toctree-l1"><a class="reference internal" href="chap208.html">第208卷</a></li>
<li class="toctree-l1"><a class="reference internal" href="chap209.html">第209卷</a></li>
<li class="toctree-l1"><a class="reference internal" href="chap210.html">第210卷</a></li>
<li class="toctree-l1"><a class="reference internal" href="chap211.html">第211卷</a></li>
<li class="toctree-l1"><a class="reference internal" href="chap212.html">第212卷</a></li>
<li class="toctree-l1"><a class="reference internal" href="chap213.html">第213卷</a></li>
<li class="toctree-l1"><a class="reference internal" href="chap214.html">第214卷</a></li>
<li class="toctree-l1"><a class="reference internal" href="chap215.html">第215卷</a></li>
<li class="toctree-l1"><a class="reference internal" href="chap216.html">第216卷</a></li>
<li class="toctree-l1"><a class="reference internal" href="chap217.html">第217卷</a></li>
<li class="toctree-l1"><a class="reference internal" href="chap218.html">第218卷</a></li>
<li class="toctree-l1"><a class="reference internal" href="chap219.html">第219卷</a></li>
<li class="toctree-l1"><a class="reference internal" href="chap220.html">第220卷</a></li>
<li class="toctree-l1"><a class="reference internal" href="chap221.html">第221卷</a></li>
<li class="toctree-l1"><a class="reference internal" href="chap222.html">第222卷</a></li>
<li class="toctree-l1"><a class="reference internal" href="chap223.html">第223卷</a></li>
<li class="toctree-l1"><a class="reference internal" href="chap224.html">第224卷</a></li>
<li class="toctree-l1"><a class="reference internal" href="chap225.html">第225卷</a></li>
<li class="toctree-l1"><a class="reference internal" href="chap226.html">第226卷</a></li>
<li class="toctree-l1"><a class="reference internal" href="chap227.html">第227卷</a></li>
<li class="toctree-l1"><a class="reference internal" href="chap228.html">第228卷</a></li>
<li class="toctree-l1"><a class="reference internal" href="chap229.html">第229卷</a></li>
<li class="toctree-l1"><a class="reference internal" href="chap230.html">第230卷</a></li>
<li class="toctree-l1"><a class="reference internal" href="chap231.html">第231卷</a></li>
<li class="toctree-l1"><a class="reference internal" href="chap232.html">第232卷</a></li>
<li class="toctree-l1"><a class="reference internal" href="chap233.html">第233卷</a></li>
<li class="toctree-l1"><a class="reference internal" href="chap234.html">第234卷</a></li>
<li class="toctree-l1"><a class="reference internal" href="chap235.html">第235卷</a></li>
<li class="toctree-l1"><a class="reference internal" href="chap236.html">第236卷</a></li>
<li class="toctree-l1"><a class="reference internal" href="chap237.html">第237卷</a></li>
<li class="toctree-l1"><a class="reference internal" href="chap238.html">第238卷</a></li>
<li class="toctree-l1"><a class="reference internal" href="chap239.html">第239卷</a></li>
<li class="toctree-l1"><a class="reference internal" href="chap240.html">第240卷</a></li>
<li class="toctree-l1"><a class="reference internal" href="chap241.html">第241卷</a></li>
<li class="toctree-l1"><a class="reference internal" href="chap242.html">第242卷</a></li>
<li class="toctree-l1"><a class="reference internal" href="chap243.html">第243卷</a></li>
<li class="toctree-l1"><a class="reference internal" href="chap244.html">第244卷</a></li>
<li class="toctree-l1"><a class="reference internal" href="chap245.html">第245卷</a></li>
<li class="toctree-l1"><a class="reference internal" href="chap246.html">第246卷</a></li>
<li class="toctree-l1"><a class="reference internal" href="chap247.html">第247卷</a></li>
<li class="toctree-l1"><a class="reference internal" href="chap248.html">第248卷</a></li>
<li class="toctree-l1"><a class="reference internal" href="chap249.html">第249卷</a></li>
<li class="toctree-l1"><a class="reference internal" href="chap250.html">第250卷</a></li>
<li class="toctree-l1"><a class="reference internal" href="chap251.html">第251卷</a></li>
<li class="toctree-l1"><a class="reference internal" href="chap252.html">第252卷</a></li>
<li class="toctree-l1"><a class="reference internal" href="chap253.html">第253卷</a></li>
<li class="toctree-l1"><a class="reference internal" href="chap254.html">第254卷</a></li>
<li class="toctree-l1"><a class="reference internal" href="chap255.html">第255卷</a></li>
<li class="toctree-l1"><a class="reference internal" href="chap256.html">第256卷</a></li>
<li class="toctree-l1"><a class="reference internal" href="chap257.html">第257卷</a></li>
<li class="toctree-l1"><a class="reference internal" href="chap258.html">第258卷</a></li>
<li class="toctree-l1"><a class="reference internal" href="chap259.html">第259卷</a></li>
<li class="toctree-l1"><a class="reference internal" href="chap260.html">第260卷</a></li>
<li class="toctree-l1"><a class="reference internal" href="chap261.html">第261卷</a></li>
<li class="toctree-l1"><a class="reference internal" href="chap262.html">第262卷</a></li>
<li class="toctree-l1"><a class="reference internal" href="chap263.html">第263卷</a></li>
<li class="toctree-l1"><a class="reference internal" href="chap264.html">第264卷</a></li>
<li class="toctree-l1"><a class="reference internal" href="chap265.html">第265卷</a></li>
<li class="toctree-l1"><a class="reference internal" href="chap266.html">第266卷</a></li>
<li class="toctree-l1"><a class="reference internal" href="chap267.html">第267卷</a></li>
<li class="toctree-l1"><a class="reference internal" href="chap268.html">第268卷</a></li>
<li class="toctree-l1"><a class="reference internal" href="chap269.html">第269卷</a></li>
<li class="toctree-l1"><a class="reference internal" href="chap270.html">第270卷</a></li>
<li class="toctree-l1"><a class="reference internal" href="chap271.html">第271卷</a></li>
<li class="toctree-l1"><a class="reference internal" href="chap272.html">第272卷</a></li>
<li class="toctree-l1"><a class="reference internal" href="chap273.html">第273卷</a></li>
<li class="toctree-l1"><a class="reference internal" href="chap274.html">第274卷</a></li>
<li class="toctree-l1"><a class="reference internal" href="chap275.html">第275卷</a></li>
<li class="toctree-l1"><a class="reference internal" href="chap276.html">第276卷</a></li>
<li class="toctree-l1"><a class="reference internal" href="chap277.html">第277卷</a></li>
<li class="toctree-l1"><a class="reference internal" href="chap278.html">第278卷</a></li>
<li class="toctree-l1"><a class="reference internal" href="chap279.html">第279卷</a></li>
<li class="toctree-l1"><a class="reference internal" href="chap280.html">第280卷</a></li>
<li class="toctree-l1"><a class="reference internal" href="chap281.html">第281卷</a></li>
<li class="toctree-l1"><a class="reference internal" href="chap282.html">第282卷</a></li>
<li class="toctree-l1"><a class="reference internal" href="chap283.html">第283卷</a></li>
<li class="toctree-l1"><a class="reference internal" href="chap284.html">第284卷</a></li>
<li class="toctree-l1"><a class="reference internal" href="chap285.html">第285卷</a></li>
<li class="toctree-l1"><a class="reference internal" href="chap286.html">第286卷</a></li>
<li class="toctree-l1"><a class="reference internal" href="chap287.html">第287卷</a></li>
<li class="toctree-l1"><a class="reference internal" href="chap288.html">第288卷</a></li>
<li class="toctree-l1"><a class="reference internal" href="chap289.html">第289卷</a></li>
<li class="toctree-l1"><a class="reference internal" href="chap290.html">第290卷</a></li>
<li class="toctree-l1"><a class="reference internal" href="chap291.html">第291卷</a></li>
<li class="toctree-l1"><a class="reference internal" href="chap292.html">第292卷</a></li>
<li class="toctree-l1"><a class="reference internal" href="chap293.html">第293卷</a></li>
<li class="toctree-l1"><a class="reference internal" href="chap294.html">第294卷</a></li>
</ul>

    </div>
</nav></div>
    </div>
  
  
  <div class="sidebar-primary-items__end sidebar-primary__section">
  </div>
  
  <div id="rtd-footer-container"></div>


      </div>
      
      <main id="main-content" class="bd-main">
        
        

<div class="sbt-scroll-pixel-helper"></div>

          <div class="bd-content">
            <div class="bd-article-container">
              
              <div class="bd-header-article">
<div class="header-article-items header-article__inner">
  
    <div class="header-article-items__start">
      
        <div class="header-article-item"><label class="sidebar-toggle primary-toggle btn btn-sm" for="__primary" title="Toggle primary sidebar" data-bs-placement="bottom" data-bs-toggle="tooltip">
  <span class="fa-solid fa-bars"></span>
</label></div>
      
    </div>
  
  
    <div class="header-article-items__end">
      
        <div class="header-article-item">

<div class="article-header-buttons">





<div class="dropdown dropdown-source-buttons">
  <button class="btn dropdown-toggle" type="button" data-bs-toggle="dropdown" aria-expanded="false" aria-label="Source repositories">
    <i class="fab fa-github"></i>
  </button>
  <ul class="dropdown-menu">
      
      
      
      <li><a href="https://github.com/executablebooks/jupyter-book" target="_blank"
   class="btn btn-sm btn-source-repository-button dropdown-item"
   title="Source repository"
   data-bs-placement="left" data-bs-toggle="tooltip"
>
  

<span class="btn__icon-container">
  <i class="fab fa-github"></i>
  </span>
<span class="btn__text-container">Repository</span>
</a>
</li>
      
      
      
      
      <li><a href="https://github.com/executablebooks/jupyter-book/issues/new?title=Issue%20on%20page%20%2Fchap127.html&body=Your%20issue%20content%20here." target="_blank"
   class="btn btn-sm btn-source-issues-button dropdown-item"
   title="Open an issue"
   data-bs-placement="left" data-bs-toggle="tooltip"
>
  

<span class="btn__icon-container">
  <i class="fas fa-lightbulb"></i>
  </span>
<span class="btn__text-container">Open issue</span>
</a>
</li>
      
  </ul>
</div>






<div class="dropdown dropdown-download-buttons">
  <button class="btn dropdown-toggle" type="button" data-bs-toggle="dropdown" aria-expanded="false" aria-label="Download this page">
    <i class="fas fa-download"></i>
  </button>
  <ul class="dropdown-menu">
      
      
      
      <li><a href="_sources/chap127.md" target="_blank"
   class="btn btn-sm btn-download-source-button dropdown-item"
   title="Download source file"
   data-bs-placement="left" data-bs-toggle="tooltip"
>
  

<span class="btn__icon-container">
  <i class="fas fa-file"></i>
  </span>
<span class="btn__text-container">.md</span>
</a>
</li>
      
      
      
      
      <li>
<button onclick="window.print()"
  class="btn btn-sm btn-download-pdf-button dropdown-item"
  title="Print to PDF"
  data-bs-placement="left" data-bs-toggle="tooltip"
>
  

<span class="btn__icon-container">
  <i class="fas fa-file-pdf"></i>
  </span>
<span class="btn__text-container">.pdf</span>
</button>
</li>
      
  </ul>
</div>




<button onclick="toggleFullScreen()"
  class="btn btn-sm btn-fullscreen-button"
  title="Fullscreen mode"
  data-bs-placement="bottom" data-bs-toggle="tooltip"
>
  

<span class="btn__icon-container">
  <i class="fas fa-expand"></i>
  </span>

</button>


<script>
document.write(`
  <button class="theme-switch-button btn btn-sm btn-outline-primary navbar-btn rounded-circle" title="light/dark" aria-label="light/dark" data-bs-placement="bottom" data-bs-toggle="tooltip">
    <span class="theme-switch" data-mode="light"><i class="fa-solid fa-sun"></i></span>
    <span class="theme-switch" data-mode="dark"><i class="fa-solid fa-moon"></i></span>
    <span class="theme-switch" data-mode="auto"><i class="fa-solid fa-circle-half-stroke"></i></span>
  </button>
`);
</script>

<script>
document.write(`
  <button class="btn btn-sm navbar-btn search-button search-button__button" title="Search" aria-label="Search" data-bs-placement="bottom" data-bs-toggle="tooltip">
    <i class="fa-solid fa-magnifying-glass"></i>
  </button>
`);
</script>

</div></div>
      
    </div>
  
</div>
</div>
              
              

<div id="jb-print-docs-body" class="onlyprint">
    <h1>第127卷</h1>
    <!-- Table of contents -->
    <div id="print-main-content">
        <div id="jb-print-toc">
            
        </div>
    </div>
</div>

              
                
<div id="searchbox"></div>
                <article class="bd-article" role="main">
                  
  <section class="tex2jax_ignore mathjax_ignore" id="id1">
<h1>第127卷<a class="headerlink" href="#id1" title="Permalink to this heading">#</a></h1>
<p><img alt="" src="_images/cover.jpg" /></p>
<p>【宋纪九】昭阳大荒落，一年。</p>
<p>太祖文皇帝下之下元嘉三十年（癸巳，公元四五三年）</p>
<p>春，正月，戊寅，以南谯王义宣为司徒、扬州刺史。</p>
<p>萧道成等帅氐、羌攻魏武都，魏高平镇将苟莫于将突骑二千救之。道成等引还南郑。</p>
<p>壬午，以征北将军始兴王濬为荆州刺史。帝怒未解，故濬久留京口；既除荆州，乃听入朝。</p>
<p>戊子，诏江州刺史武陵王骏统诸军讨西阳蛮，军于五洲。</p>
<p>严道育之亡命也，上分遣使者搜捕甚急。道育变服为尼，匿于东宫，又随始兴王濬至京口，。或出止民张旿家。濬入朝，复载还东宫，欲与俱往江陵。丁巳，上临轩，濬入受拜。是日，有告道育在张旿家者，上遣掩捕，得其二婢，云道育随征北还都。上谓濬与太子劭已斥遣道育，而闻其犹与往来，惆怅惋骇，乃命京口送二婢，须至检覆，乃治劭、濬之罪。潘淑妃抱濬泣曰：“汝前祝诅事发，犹冀能刻意思愆；何意更藏严道育！上怒甚，我叩头乞恩不能解，今何用生为！可送药来，当先自取尽，不忍见汝祸败也。”濬奋衣起曰：“天下事寻自当判，愿小宽虑，必不上累！”</p>
<p>己未，魏京兆王杜元宝坐谋反诛；建宁王崇及其子济南王丽皆为元宝所引，赐死。</p>
<p>帝欲废太子劭，赐始兴王濬死，先与侍中王僧绰谋之；使僧绰寻汉魏以来废太子、诸王典故，送尚书仆射徐湛之及吏部尚书江湛。</p>
<p>武陵王骏素无宠，故屡出外籓，不得留建康；南平王铄、建平王宏皆为帝所爱。铄妃，江湛之妹；随王诞妃，徐湛之之女也。湛劝帝立铄，湛之意欲立诞。僧绰曰：“建立之事，仰由圣怀。臣谓唯宜速断，不可稽缓。‘当断不断，反受其乱。’愿以义割恩，略小不忍；不尔，便应坦怀如初，无烦疑论。事机虽密，易致宣广，不可使难生虎表，取笑千载。”帝曰：“卿可谓能断大事。然此事至重，不可不殷勤三思。且彭城始亡。人将谓我无复慈爱之道。”僧绰曰：“臣恐千载之后，言陛下唯能裁弟，不能裁儿。”帝默然。江湛同侍坐，出阁，谓僧绰曰：“卿向言将不太伤切直！”僧绰曰：“弟亦恨君不直！”</p>
<p>铄自寿阳入朝，既至，失旨。帝欲立宏，嫌其非次，是以议久不决。每夜与湛之屏人语，或连日累夕。常使湛之自秉烛，绕壁检行，虑有窃听者。帝以其谋告潘淑妃，淑妃以告濬，濬驰报劭。劭乃密与腹心队主陈叔儿、斋帅张超之等谋为逆。</p>
<p>初，帝以宗室强盛，虑有内难，特加东宫兵，使与羽林相若，至有实甲万人。劭性黠而刚猛，帝深倚之。及将作乱，每夜飨将士，或亲自行酒。王僧绰密以启闻，会严道育婢将至，癸亥夜，劭诈为帝诏云：“鲁秀谋反，汝可平明守阙，帅众入。”因使张超之等集素所畜养兵士二千馀人，皆被甲；召内外幢队主副，豫加部勒，云有所讨。夜，呼前中庶子右军长史萧斌、左卫率袁叔、中舍人殷仲素、左积弩将军王正见并入宫。劭流涕谓曰：“主上信谗，将见罪废。内省无过，不能受枉。明旦当行大事，望相与戮力。”因起，遍拜之。众惊愕，莫能对。久之，淑、斌皆曰：“自古无此，愿加善思！”劭怒，变色。斌惧，与众俱曰：“当竭身奉命。”淑叱之曰：“卿便谓殿下真有是邪？殿下幼尝患风，或是疾动耳。”劭愈怒，因眄淑曰：“事当克不？”淑曰：“居不疑之地，何患不克！但恐既克之后，不为天地所容，大祸亦旋至耳。假有此谋，犹将可息。”左右引淑出，曰：“此何事，而云可罢乎！”淑还省，绕床行，至四更乃寝。</p>
<p>甲子，宫门未开，劭以朱衣加戎服上，乘画轮车，与萧斌同载，卫从如常入朝之仪。呼袁淑甚急，淑眠不起，劭停车奉化门催之相续。淑徐起，至车后；劭使登车，又辞不上，劭命左右杀之。守门开，从万春门入。旧制，东宫队不得入城。劭以伪诏示门卫曰：“受敕，有所收讨。”令后队速来。张超之等数十人驰入云龙门及斋阁，拔刀径上合殿。帝其夜与徐湛之屏人语至旦，烛犹未灭，门阶户席直卫兵尚寝未起。帝见超之入，举几捍之，五指皆落，遂弑之。湛之惊起，趣北户，未及开，兵人杀之。劭进至合殿中阁，闻帝已殂，出坐东堂，萧斌执刀侍直，呼中书舍人顾嘏，嘏震惧，不时出，既至，问曰：“欲共见废，何不早启？”嘏未及答，即于前斩之。江湛直上省，闻喧噪声，叹曰：“不用王僧绰言，以至于此！”乃匿傍小屋中，劭遣兵就杀之。宿卫旧将罗训、徐罕皆望风屈附。左细仗主、广威将军吴兴卜天与不暇被甲，执刀持弓，疾呼左右出战。徐罕曰：“殿下入，汝欲何为！”天与骂曰：“殿下常来，云何于今乃作此语！只汝是贼！”手射劭于东堂。几中之。劭党击之，断臂而死。队将张泓之、朱道钦、陈满与天与俱战死。左卫将军尹弘惶怖通启，求受处分。劭使人从东阁入，杀潘淑妃及太祖亲信左右数十人，急召始兴王使帅众屯中堂。</p>
<p>濬时在西州，府舍人朱法瑜告濬曰：“台内喧噪，宫门皆闭，道上传太子反，未测祸变所至。”濬阳惊曰：“今当奈何？”法瑜劝入据石头。濬未得劭信，不知事之济不，骚扰不知所为。将军王庆曰：“今宫内有变，未知主上安危，凡在臣子，当投袂赴难；凭城自守，非臣节也。”濬不听，乃从南门出，径向石头，文武从者千馀人。时南平王铄戍石头，兵十亦千馀人。俄而劭遣张超之驰马召濬，濬屏人问状，即戎服乘马而去。朱法瑜固止濬，濬不从；出中门，王庆又谏曰：“太子反逆，天下怨愤。明公但当坚闭城门，坐食积粟，不过三日，凶党自离。公情事如此，今岂宜去！”濬曰：“皇太子令，敢有复言者斩！”既入，见劭，劭谓濬曰：“潘淑妃遂为乱兵所害。”濬曰：“此是下情由来所愿。”</p>
<p>劭诈以太祖诏召大将军义恭、尚书令何尚之入，拘于内；并召百官，至者才数十人。劭遽即位；下诏曰：“徐湛之、江湛弑逆无状，吾勒兵入殿，已无所及，号惋崩衄，肝心破裂。今罪人斯得，元凶克珍，可大赦，改元太初。”</p>
<p>即位毕，亟称疾还永福省，不敢临丧；以白刃自守，夜则列灯以防左右。以萧斌为尚书仆射、领军将军，以何尚之为司空，前右卫率檀和之戍石头，征虏将军营道侯义綦镇京口。义綦，义庆之弟也。乙丑，悉收先给诸处兵还武库，杀江、徐亲党尚书左丞荀赤松、右丞臧凝之等。凝之。焘之孙也。以殷仲素为黄门侍郎，王正见为左军将军，张超之、陈叔儿等皆拜官、赏赐有差。辅国将军鲁秀在建康，劭谓秀曰：“徐湛之常欲相危，我已为卿除之矣。”使秀与屯骑校尉庞秀之对掌军队。劭不知王僧绰之谋，以僧绰为吏部尚书，司徒左长史何偃为侍中。</p>
<p>武陵王骏屯五洲，沈庆之自巴水来，咨受军略。三月，乙亥，典签董元嗣自建康至五洲，具言太子杀逆，骏使元嗣以告僚佐。沈庆之密谓腹心曰：“萧斌妇人，其馀将帅，皆易与耳。东宫同恶，不过三十人；此外屈逼，必不为用。今辅顺讨逆，不忧不济也。”</p>
<p>壬午，魏尊保太后为皇太后，追赠祖考，官爵兄弟，皆如外戚。</p>
<p>太子劭分浙江五郡为会州，省扬州，立司隶校尉，以其妃父殷冲为司隶校尉。冲，融之曾孙也。以大将军义恭为太保，荆州刺史南谯王义宣为太尉，始兴王濬为骠骑将军，雍州刺史臧质为丹阳尹，会稽太守随王诞为会州刺史。</p>
<p>劭料检文帝巾箱及江湛家书疏，得王僧绰所启飨士并前代故事，甲申，收僧绰，杀之。僧绰弟僧虔为司徒左西属，所亲咸劝之逃，僧虔泣曰：“吾兄奉国以忠贞，抚我以慈爱，今日之事，苦不见及耳；若得同归九泉，犹羽化也。”劭因诬北第诸王侯，云与僧绰谋反，杀长沙悼王瑾、瑾弟临川哀王烨、桂阳孝侯觊、新渝怀侯玠，皆劭素所恶也。瑾义欣之子；义华，义庆之子；玠，义庆之弟子也。</p>
<p>劭密与沈庆之手书，令杀武陵王骏。庆之求见王，王惧，辞以疾。庆之突入，以劭书示王，王泣求入内与母诀，庆之曰：“下官受先帝厚恩，今日之事，唯力是视；殿下何见疑之深！”王起再拜曰：“家国安危，皆在将军。”庆之即命内外勒兵。府主簿颜竣曰：“今四方未知义师之举，劭据有天府，若首尾不相应，此危道也。宜待诸镇协谋，然后举事。”庆之厉声曰：“今举大事，而黄头小儿皆得参预，何得不败！宜斩以徇众！”王令竣拜谢庆之，庆之曰：“君但当知笔札事耳！”于是专委庆之处分。旬日之间，内外整办，人以为神兵。竣，延之之子也。</p>
<p>庚寅，武陵王戒严誓众。以沈庆之领府司马；襄阳太守柳元景、随郡太守宗悫为咨议参军，领中兵；江夏内史朱修之行平东将军；记室参军颜设为咨议参军，领录事，兼总内外；以咨议参军刘延孙为长史、寻阳太守，行留府事。延孙，道产之子也。</p>
<p>南谯王义宣及臧质皆不受劭命，与司州刺史鲁爽同举兵以应骏。质、爽俱诣江陵见义宣，且遣使劝进于王。辛卯，臧质子敦等在建康者闻质举兵，皆逃亡。劭欲相慰悦，下诏曰：“臧质，国戚勋臣，方赞翼京辇，而子弟波迸，良可怪叹。可遣宣譬令还，咸复本位。”劭寻录得敦，使大将军义恭行训杖三十，厚给赐之。</p>
<p>癸巳，劭葬太祖于长宁陵，谥曰景皇帝，庙号中宗。</p>
<p>乙未，武陵王发西阳；丁酉，至寻阳。庚子，王命颜竣移檄四方，使共讨劭。州郡承檄，翕然响应。南谯王义宣遣臧质引兵诣寻阳，与骏同下，留鲁爽于江陵。</p>
<p>劭以兗、冀二州刺史萧思话为徐、兗二州刺史，起张永为青州刺史。思话自历城引部曲还平城，起兵以应寻阳；建武将军垣护之在历城，亦帅所领赴之。南谯王义宣版张永为冀州刺史。永遣司马崔勋之等将兵赴义宣。义宣虑萧思话与永不释前憾，自为书与思话，使长史张畅为书与永，劝使相与坦怀。</p>
<p>随王诞将受劭命，参军事沈正说司马顾琛曰：“国家此祸，开辟未闻。今以江东骁锐之众，唱大义于天下，其谁不响应！岂可使殿下北面凶逆，受其伪宠乎！”琛曰：“江东忘战日久，虽逆顺不同，然强弱亦异，当须四方有义举者，然后应之，不为晚也。”正曰：“天下未尝有无父无君之国，宁可自安仇耻而责义于馀方乎！今正以弑逆冤丑，义不同天，举兵之日，岂求必全邪！冯衍有言：‘大汉之贵臣，将不如荆、齐之贱士乎！’况殿下义兼臣子，事实国家者哉！”琛乃与正共入说诞，诞从之。正，田子之兄子也。</p>
<p>劭自谓素习武事，语朝士曰：“卿等但助我理文书，勿措意戎旅；若有寇难，吾自当之，但恐贼虏不敢动耳。”及闻四方兵起，始忧惧，戒严，悉召下番将吏，迁淮南岸居民于北岸，尽聚诸王及大臣于城内，移江夏王义恭处尚书下舍，分义恭诸子处侍中下省。</p>
<p>夏，四月，癸卯朔，柳元景统宁朔将军薛安都等十二军发湓口，司空中兵参军徐遗宝以荆州之众继之。丁未，武陵王发寻阳，沈庆之总中军以从。</p>
<p>劭立妃殷氏为皇后。</p>
<p>庚戌，武陵王檄书至建康，劭以示太常颜延之曰：“彼谁笔也？”延之曰：“竣之笔也。”劭曰：“言辞何至于是！”延之曰：“竣尚不顾老臣，安能顾陛下！”劭怒稍解。悉拘武陵王子于侍中下省，南谯王义宣子于太仓空舍。劭欲尽杀三镇士民家口，江夏王义恭、何尚之皆曰：“凡举大事者不顾家；且多是驱逼，今忽诛其室累，正足坚彼意耳。”劭以为然，乃下书一无所问。</p>
<p>劭疑朝廷旧臣皆不为己用，乃厚抚鲁秀及右军参军王罗汉，悉以军事委之；以萧斌为谋主，殷冲掌文符。萧斌劝劭勒水军自上决战，不尔则保据梁山。江夏王义恭以南军仓猝，船舫陋小，不利水战，乃进策曰：“贼骏小年未习军旅，远来疲弊，宜以逸待之。今远出梁山，则京都空弱，东军乘虚，或能为患。若分力两赴，则兵散势离。不如养锐待期，坐而观衅。割弃南岸，栅断石头，此先朝旧法，不忧贼不破也。”劭善之。斌厉色曰：“南中郎二十年少，能建如此大事，岂复可量！三方同恶，势据上流；沈庆之甚练军事，柳元景、宗悫屡尝立功。形势如此，实非小敌。唯宜及人情未离，尚可决力一战；端坐台城，何由得久！今主，咸无战意，岂非天也！”邵不听。或劝劭保石头城，劭曰：“昔人所以固石头城者，俟诸侯勤王耳。我若守此，谁当见救！唯应力战决之；不然，不克。”日日自出行军，慰劳将士，亲督都水治船舰。壬子，焚淮南岸室屋、淮内船舫，悉驱民家渡水北。</p>
<p>立子伟之为皇太子。以始兴王濬妃父褚湛之为丹阳尹。湛之，裕之之兄子也。濬为侍中、中书监、司徒、录尚书六条事，加南平王铄开府仪同三司，以南兗州刺史建平王宏为江州刺史。太尉司马宠秀之自石头先众南奔，人情由是大震。以营道侯义綦为湘州刺史，檀和之为雍州刺史。</p>
<p>癸丑，武陵王军于鹊头。宣城太守王僧达得武陵王檄，未知所从。客说之曰：“方今衅逆滔天，古今未有。为君计，莫若承义师之檄，移告傍郡。苟在有心，谁不响应！此上策也。如其不能，可躬帅向义之徒，详择水陆之便，致身南归，亦其次也。”僧达乃自侯道南奔，逢武陵王于鹊头。王即以为长史。僧达，弘之子也。王初发寻阳，沈庆之谓人曰：“王僧达必来赴义。”人问其故，庆之曰：“吾见其在先帝前议论开张，执意明决；以此言之，其至必也。”</p>
<p>柳元景以舟舰不坚，惮于水战，乃倍道兼行，丙辰，至江宁步上，使薛安帅铁骑曜兵于淮上，移书朝士，为陈逆顺。</p>
<p>劭加吴兴太守汝南周峤冠军将军。随王诞檄亦至，峤素恇怯，回惑不知所从；府司马丘珍孙杀之，举郡应诞。</p>
<p>戊午，武陵王至南洲，降者相属；乙未，军于溧洲。王自发寻阳，有疾，不能见将佐，唯颜竣出入卧内，拥王于膝，亲视起居。疾屡危笃，不任咨禀，竣皆专决。军政之外，间以文教书檄，应接遐迩，昏晓临哭，若出一人。如是累旬，自舟中甲士亦不知王之危疾也。</p>
<p>癸亥，柳元景潜至新亭，依山为垒。新降者皆劝元景速进，元景曰：“不然。理顺难恃，同恶相济，轻进无防，实启寇心。”</p>
<p>元景营未立，劭龙骧将军詹叔儿觇知之，劝劭出战，劭不许。甲子，劭使萧斌统步军，褚湛之统水军，与鲁秀、王罗汉、刘简之等精兵合万人，攻新亭垒，劭自登朱雀门督战。元景宿令军中曰：“鼓繁气易衰，叫数力易竭；但衔枚疾战，一听吾鼓声。”劭将士怀劭重赏，皆殊死战。元景水陆受敌，意气弥强，麾下勇士，悉遣出斗，左右唯留数人宣传。劭兵势垂克，鲁秀击退鼓，劭众遽止。元景乃开垒鼓噪以乘之，劭众大溃，坠淮死者甚多。劭更帅馀众，自来攻垒，元景复大破之，所杀伤过于前战，士卒争赴死马涧，涧为之溢；劭手斩退者，不能禁。刘简之死，萧斌被创，劭仅以身免，走还宫。鲁秀、褚湛之、檀和之皆南奔。</p>
<p>丙寅，武陵王至江宁。丁卯，江夏王义恭单骑南奔；劭杀义恭十二子。</p>
<p>劭、濬忧迫无计，以辇迎蒋侯神像置宫中，稽颡乞恩，拜为大司马，封钟山王；拜苏侯神为骠骑将军。以濬为南徐州刺史，与南平王铄并录尚书事。</p>
<p>戊辰，武陵王军于新亭，大将军义恭上表劝进。散骑侍郎徐爱在殿中诳劭，云自追义恭，遂归武陵王。时王军府草创，不晓朝章；爰素所谙练。乃以爰兼太常丞，撰即位仪注。乙巳，王即皇帝位，大赦。文武赐爵一等，从军者二等。改谥大行皇帝曰文，庙号太祖。以大将军义恭为太尉、录尚书六条事、南徐州刺史。是日，劭亦临轩拜太子伟之，大赦，唯刘骏、义恭、义宣、诞不在原例。庚子，以南谯王义宣为中书监、丞相、录尚书六条事、扬州刺史，随王诞为卫将军、开府仪同三司、荆州刺史，藏质为东骑将军，开府仪同三司、江州刺史，沈庆之为领军将军，萧思话为尚书左仆射。壬申，以王僧达为右仆射，柳元景为侍中、左卫将军，宗悫为右卫将军，张畅为吏部尚书，刘延孙、颜竣并为侍中。</p>
<p>五月，癸酉朔，臧质以雍州兵二万至新亭。豫州刺史刘遵考遣其将夏侯献之帅步骑五千军于瓜步。</p>
<p>先是，世祖遣宁朔将军顾彬之将兵东入，受随王诞节度。诞遣参军刘季之将兵与彬之俱向建康，诞自顿西陵，为之后继。劭遣殿中将军燕钦等拒之，相遇于曲阿奔牛塘，钦等大败。劭于是缘淮树栅以自守，又决破岗、方山埭以绝东军。时男丁既尽，召妇女供役。</p>
<p>甲戌，鲁秀等募勇士攻大航，克之。王罗汉闻官军已渡，即放仗降，缘渚幢队以次奔散，器仗鼓盖充塞路衢。是夜，劭闭守六门，于门内凿堑立栅；城中沸乱，丹阳尹尹弘等文武将吏争逾城出降。劭烧辇及兗冕服于宫庭。萧斌宣令所统，皆使解甲，自石头戴白幡来降；诏斩斌于军门。濬劝劭载宝货逃入海，劭以人情离散，不果行。</p>
<p>乙亥，辅国将军朱修之克东府，丙子，诸军克台城，各由诸门入会于殿庭，获王正见，斩之。张超之走至合殿御床之所。为军士所杀，刳肠割心，诸将脔其肉，生啖之。建平等七王号哭俱出。劭穿西垣，入武库井中，队副高禽执之。劭曰：“天子何在？”禽曰：“近在新亭。”至殿前，臧质见之恸哭，劭曰：“天地所不覆载，丈人何为见器？”又谓质曰：“可得为启乞远徙不？”质曰：“主上近在航南，自当有处分。”缚劭于马上，防送军门。时不见传国玺，以问劭，劭曰：’在严道育处。”就取，得之。斩劭及四子于牙下。濬帅左右数十人挟南平王铄南走，遇江夏王义恭于越城。濬下马曰：“南中郎今何所作？”义恭曰：“上已君临万国。”又曰：“虎头来得无晚乎？”义恭曰：“殊当恨晚。”又曰：“故当不死邪？”义恭曰：“可诣行阙请罪。”又曰：“未审犹疑赐一职自效不？”义恭又曰：“此未可量。”勒与俱归，于道斩之，及其三子。劭、濬父子首并枭于大航，暴尸于市。劭妃殷氏及劭、濬诸女、妾媵，皆赐死于狱。污潴劭所居斋。殷氏且死，谓狱丞江恪曰：“汝家骨肉相残，何以枉杀无罪人？”恪曰：’受拜皇后，非罪而何？”殷氏曰：“此权时耳，当以鹦鹉为后。”褚湛之之南奔也，濬即与褚妃离绝，故免于诛。严道育、王鹦鹉并都街鞭杀，焚尸，扬灰于江。殷冲、尹弘、王罗汉及淮南太守沈璞皆伏诛。</p>
<p>庚辰，解严，辛巳，帝如东府，百官请罪，诏释之。甲申，尊帝母路淑媛为皇太后。太后，丹阳人也。乙酉，立妃王氏为皇后。后父偃，导之玄孙也。戊子，以柳元景为雍州刺史。辛卯，追赠袁淑为太尉，谥忠宪公；徐湛之为司空，谥忠烈公；江湛为开府仪同三司，谥忠简公；王僧绰为金紫光禄大夫，谥简侯。壬辰，以太尉义恭为扬、南徐二州刺史，进位太傅，领大司马。</p>
<p>初，劭以尚书令何尚之为司空、领尚书令，子征北长史偃为侍中，父子并居权要。及劭败，尚之左右皆散，自洗黄阁。殷冲等既诛，人为之寒心。帝以尚之、偃素有令誉，且居劭朝用智将迎，时有全脱，故特免之，复以尚之为尚书令，偃为大司马长史，任遇无改。</p>
<p>甲午，帝谒初宁、长宁陵。追赠卜天与益州刺史，谥壮侯，与袁叔等四家，长给禀禄。张泓之等各赠郡守。戊戌，以南平王铄为司空，建平王宏为尚书左仆射，萧思话为中书令、丹阳尹。六月，丙午，帝还宫。</p>
<p>初，帝之讨西阳蛮也，臧质使柳元景将兵会之。及质起兵，欲奉南谯王义宣为主，潜使元景帅所领西还，元景即以质书呈帝，语其信曰：“臧冠军当是未知殿下义举耳。方应伐逆，不容西还。”质以此恨之。及元景为雍州，质虑其为荆、江后患，建议元景当为爪牙，不宜远出。帝重违其言，戊申，以元景为护军将军，领石头戍事。</p>
<p>己酉，以司州刺史鲁爽为南豫州刺史。庚戌，以卫军司马徐遗宝为兗州刺史。</p>
<p>庚申，诏有司论功行赏，封颜竣等为公、侯。</p>
<p>辛未，徙南谯王义宣为南郡王，随王诞为竟陵王，立义宣次子宜阳侯恺为南谯王。</p>
<p>闰月，壬申，以领军将军沈庆之为南兗州刺史，镇盱眙。癸酉，以柳元景为领军将军。</p>
<p>乙亥，魏太皇太后赫连氏殂。</p>
<p>丞相义宣固辞内任及子恺王爵。甲午，更以义宣为荆、湘二州刺史，恺为宜阳县王，将佐以下并加赏秩。以竟陵王诞为扬州刺史。</p>
<p>秋，七月，辛丑朔，日有食之。甲寅，诏求直言。辛酉，诏省细作并尚方雕文涂饰；贵戚竞利，悉皆禁绝。</p>
<p>中军录事参军周朗上疏，以为：“毒之在体，必割其缓处。历下、泗间，不足戍守。议者必以为胡衰不足避，而不知我之病甚于胡矣。今空守孤城，徒费财役。使虏但发轻骑三千，更互出入，春来犯麦，秋至侵禾，水陆漕输，居然复绝；于贼不劳而边已困，不至二年，卒散民尽，可跷足而待也。今人知不以羊追狼、蟹捕鼠，而令重车弱卒与肥与悍胡相逐，其不能济固宜矣。又，三年之丧，天下之达丧；汉氏节其臣则可矣，薄其子则乱也。凡法有变于古而刻于情，则莫能顺焉；至乎败于礼而安于身，必遽而奉之。今陛下以大孝始基，宜反斯谬。又，举天下以奉一君，何患不给？一体炫金，不及百两，一岁美衣，不过数袭；而必收宝连椟，集服累笥，目岂常视，身未时亲，是椟带宝、笥著衣也，何糜蠹之剧，惑鄙之甚邪！且细作始并，以为俭节；而市造华怪，即传于民。如此，则迁也，非罢也。凡阙庶民，制度日侈，见车马不辩贵贱，视冠服不知尊卑。尚方今造一物，小民明已睥睨；宫中朝制一衣，庶家晚已裁学。侈丽之源，实先宫阃。又，设官者宜官称事立，人称官置。王侯识未堪务，不应强仕。且帝子未官，人谁谓贱？但宜详置宾友，茂择正人，亦何必列长史、参军、别架从事，然后为贵哉！又，俗好以毁沈人，不知察其所以致毁；以誉进人，不知测其所以致誉。毁徒皆鄙，则宜擢其毁者；誉党悉庸，则宜退其誉者。如此，则毁誉不妄，善恶分矣。凡无世不有言事，无时不有下令。然升平不至，昏危相继，何哉？设令之本非实故也。”书奏，忤旨，自解去职。朗，峤之弟也。</p>
<p>侍中谢庄上言：“诏云：‘贵戚竞利，悉皆禁绝。’此实允惬民听。若有犯违，则应依制裁纠；若废法申恩，便为明诏既下而声实乘爽也。臣愚谓大臣在禄位者，尤不宜与民争利。不审可得在此诏不？”庄，弘微之子也。</p>
<p>上多变易太祖之制，郡县以三周为满，宋之善政，于是乎衰。</p>
<p>乙丑，魏濮阳王闾若文、征西大将军永昌王仁皆坐谋叛，仁赐死于长安，若文伏诛。</p>
<p>南平穆王铄素负才能，意当轻上；又为太子劭所任，出降最晚。上潜使人毒之，己巳，铄卒，赠司徒，以商臣之谥谥之。</p>
<p>南海太守萧简据广州反。简，斌之弟也。诏新南海太守南昌邓琬、始兴太守沈法系讨之。法系，庆之之从弟也。简诳其众曰：“台军是贼劭所遣。”众信之，为之固守。琬先至，止为一攻道；法系至，曰：“宜四面并攻；若守一道，何时可拔！”琬不从。法系曰：“更相申五十日。”日尽又不克，乃从之。八道俱攻，一日即破之。九月，丁卯，斩简，广州平。法系封府库付琬而还。</p>
<p>冬，十一月，丙午，以左军将军鲁秀为司州刺史。</p>
<p>辛酉，魏主如信都、中山。</p>
<p>十二月，癸未，以将置东宫，省太子率更令等官，中庶子等各减旧员之半。</p>
<p>甲午，魏主还平城。</p>
</section>

    <script type="text/x-thebe-config">
    {
        requestKernel: true,
        binderOptions: {
            repo: "binder-examples/jupyter-stacks-datascience",
            ref: "master",
        },
        codeMirrorConfig: {
            theme: "abcdef",
            mode: "python"
        },
        kernelOptions: {
            name: "python3",
            path: "./."
        },
        predefinedOutput: true
    }
    </script>
    <script>kernelName = 'python3'</script>

                </article>
              

              
              
                <footer class="bd-footer-article">
                  
<div class="footer-article-items footer-article__inner">
  
    <div class="footer-article-item"><!-- Previous / next buttons -->
<div class="prev-next-area">
    <a class="left-prev"
       href="chap126.html"
       title="previous page">
      <i class="fa-solid fa-angle-left"></i>
      <div class="prev-next-info">
        <p class="prev-next-subtitle">previous</p>
        <p class="prev-next-title">第126卷</p>
      </div>
    </a>
    <a class="right-next"
       href="chap128.html"
       title="next page">
      <div class="prev-next-info">
        <p class="prev-next-subtitle">next</p>
        <p class="prev-next-title">第128卷</p>
      </div>
      <i class="fa-solid fa-angle-right"></i>
    </a>
</div></div>
  
</div>

                </footer>
              
            </div>
            
            
              
            
          </div>
          <footer class="bd-footer-content">
            
<div class="bd-footer-content__inner container">
  
  <div class="footer-item">
    
<p class="component-author">
By Liang Liu
</p>

  </div>
  
  <div class="footer-item">
    
  <p class="copyright">
    
      © Copyright 2022.
      <br/>
    
  </p>

  </div>
  
  <div class="footer-item">
    
  </div>
  
  <div class="footer-item">
    
  </div>
  
</div>
          </footer>
        

      </main>
    </div>
  </div>
  
  <!-- Scripts loaded after <body> so the DOM is not blocked -->
  <script src="_static/scripts/bootstrap.js?digest=e353d410970836974a52"></script>
<script src="_static/scripts/pydata-sphinx-theme.js?digest=e353d410970836974a52"></script>

  <footer class="bd-footer">
  </footer>
  </body>
</html>