

<!DOCTYPE html>


<html lang="en" >

  <head>
    <meta charset="utf-8" />
    <meta name="viewport" content="width=device-width, initial-scale=1.0" /><meta name="generator" content="Docutils 0.17.1: http://docutils.sourceforge.net/" />

    <title>第151卷 &#8212; 资治通鉴</title>
  
  
  
  <script data-cfasync="false">
    document.documentElement.dataset.mode = localStorage.getItem("mode") || "";
    document.documentElement.dataset.theme = localStorage.getItem("theme") || "light";
  </script>
  
  <!-- Loaded before other Sphinx assets -->
  <link href="_static/styles/theme.css?digest=e353d410970836974a52" rel="stylesheet" />
<link href="_static/styles/bootstrap.css?digest=e353d410970836974a52" rel="stylesheet" />
<link href="_static/styles/pydata-sphinx-theme.css?digest=e353d410970836974a52" rel="stylesheet" />

  
  <link href="_static/vendor/fontawesome/6.1.2/css/all.min.css?digest=e353d410970836974a52" rel="stylesheet" />
  <link rel="preload" as="font" type="font/woff2" crossorigin href="_static/vendor/fontawesome/6.1.2/webfonts/fa-solid-900.woff2" />
<link rel="preload" as="font" type="font/woff2" crossorigin href="_static/vendor/fontawesome/6.1.2/webfonts/fa-brands-400.woff2" />
<link rel="preload" as="font" type="font/woff2" crossorigin href="_static/vendor/fontawesome/6.1.2/webfonts/fa-regular-400.woff2" />

    <link rel="stylesheet" type="text/css" href="_static/pygments.css" />
    <link rel="stylesheet" href="_static/styles/sphinx-book-theme.css?digest=14f4ca6b54d191a8c7657f6c759bf11a5fb86285" type="text/css" />
    <link rel="stylesheet" type="text/css" href="_static/togglebutton.css" />
    <link rel="stylesheet" type="text/css" href="_static/copybutton.css" />
    <link rel="stylesheet" type="text/css" href="_static/mystnb.4510f1fc1dee50b3e5859aac5469c37c29e427902b24a333a5f9fcb2f0b3ac41.css" />
    <link rel="stylesheet" type="text/css" href="_static/sphinx-thebe.css" />
    <link rel="stylesheet" type="text/css" href="_static/proof.css" />
    <link rel="stylesheet" type="text/css" href="_static/design-style.4045f2051d55cab465a707391d5b2007.min.css" />
  
  <!-- Pre-loaded scripts that we'll load fully later -->
  <link rel="preload" as="script" href="_static/scripts/bootstrap.js?digest=e353d410970836974a52" />
<link rel="preload" as="script" href="_static/scripts/pydata-sphinx-theme.js?digest=e353d410970836974a52" />

    <script data-url_root="./" id="documentation_options" src="_static/documentation_options.js"></script>
    <script src="_static/jquery.js"></script>
    <script src="_static/underscore.js"></script>
    <script src="_static/_sphinx_javascript_frameworks_compat.js"></script>
    <script src="_static/doctools.js"></script>
    <script src="_static/clipboard.min.js"></script>
    <script src="_static/copybutton.js"></script>
    <script src="_static/scripts/sphinx-book-theme.js?digest=5a5c038af52cf7bc1a1ec88eea08e6366ee68824"></script>
    <script>let toggleHintShow = 'Click to show';</script>
    <script>let toggleHintHide = 'Click to hide';</script>
    <script>let toggleOpenOnPrint = 'true';</script>
    <script src="_static/togglebutton.js"></script>
    <script>var togglebuttonSelector = '.toggle, .admonition.dropdown';</script>
    <script src="_static/design-tabs.js"></script>
    <script>const THEBE_JS_URL = "https://unpkg.com/thebe@0.8.2/lib/index.js"
const thebe_selector = ".thebe,.cell"
const thebe_selector_input = "pre"
const thebe_selector_output = ".output, .cell_output"
</script>
    <script async="async" src="_static/sphinx-thebe.js"></script>
    <script>DOCUMENTATION_OPTIONS.pagename = 'chap151';</script>
    <link rel="index" title="Index" href="genindex.html" />
    <link rel="search" title="Search" href="search.html" />
    <link rel="next" title="第152卷" href="chap152.html" />
    <link rel="prev" title="第150卷" href="chap150.html" />
  <meta name="viewport" content="width=device-width, initial-scale=1"/>
  <meta name="docsearch:language" content="en"/>
  </head>
  
  
  <body data-bs-spy="scroll" data-bs-target=".bd-toc-nav" data-offset="180" data-bs-root-margin="0px 0px -60%" data-default-mode="">

  
  
  <a class="skip-link" href="#main-content">Skip to main content</a>
  
  <input type="checkbox"
          class="sidebar-toggle"
          name="__primary"
          id="__primary"/>
  <label class="overlay overlay-primary" for="__primary"></label>
  
  <input type="checkbox"
          class="sidebar-toggle"
          name="__secondary"
          id="__secondary"/>
  <label class="overlay overlay-secondary" for="__secondary"></label>
  
  <div class="search-button__wrapper">
    <div class="search-button__overlay"></div>
    <div class="search-button__search-container">
<form class="bd-search d-flex align-items-center"
      action="search.html"
      method="get">
  <i class="fa-solid fa-magnifying-glass"></i>
  <input type="search"
         class="form-control"
         name="q"
         id="search-input"
         placeholder="Search this book..."
         aria-label="Search this book..."
         autocomplete="off"
         autocorrect="off"
         autocapitalize="off"
         spellcheck="false"/>
  <span class="search-button__kbd-shortcut"><kbd class="kbd-shortcut__modifier">Ctrl</kbd>+<kbd>K</kbd></span>
</form></div>
  </div>
  
    <nav class="bd-header navbar navbar-expand-lg bd-navbar">
    </nav>
  
  <div class="bd-container">
    <div class="bd-container__inner bd-page-width">
      
      <div class="bd-sidebar-primary bd-sidebar">
        

  
  <div class="sidebar-header-items sidebar-primary__section">
    
    
    
    
  </div>
  
    <div class="sidebar-primary-items__start sidebar-primary__section">
        <div class="sidebar-primary-item">
  

<a class="navbar-brand logo" href="intro.html">
  
  
  
  
    
    
      
    
    
    <img src="_static/logo.jpg" class="logo__image only-light" alt="Logo image"/>
    <script>document.write(`<img src="_static/logo.jpg" class="logo__image only-dark" alt="Logo image"/>`);</script>
  
  
</a></div>
        <div class="sidebar-primary-item"><nav class="bd-links" id="bd-docs-nav" aria-label="Main">
    <div class="bd-toc-item navbar-nav active">
        
        <ul class="nav bd-sidenav bd-sidenav__home-link">
            <li class="toctree-l1">
                <a class="reference internal" href="intro.html">
                    资治通鉴目录          
                </a>
            </li>
        </ul>
        <ul class="current nav bd-sidenav">
<li class="toctree-l1"><a class="reference internal" href="preface.html">序言</a></li>
<li class="toctree-l1"><a class="reference internal" href="chap1.html">第1卷</a></li>
<li class="toctree-l1"><a class="reference internal" href="chap2.html">第2卷</a></li>
<li class="toctree-l1"><a class="reference internal" href="chap3.html">第3卷</a></li>
<li class="toctree-l1"><a class="reference internal" href="chap4.html">第4卷</a></li>
<li class="toctree-l1"><a class="reference internal" href="chap5.html">第5卷</a></li>
<li class="toctree-l1"><a class="reference internal" href="chap6.html">第6卷</a></li>
<li class="toctree-l1"><a class="reference internal" href="chap7.html">第7卷</a></li>
<li class="toctree-l1"><a class="reference internal" href="chap8.html">第8卷</a></li>
<li class="toctree-l1"><a class="reference internal" href="chap9.html">第9卷</a></li>
<li class="toctree-l1"><a class="reference internal" href="chap10.html">第10卷</a></li>
<li class="toctree-l1"><a class="reference internal" href="chap11.html">第11卷</a></li>
<li class="toctree-l1"><a class="reference internal" href="chap12.html">第12卷</a></li>
<li class="toctree-l1"><a class="reference internal" href="chap13.html">第13卷</a></li>
<li class="toctree-l1"><a class="reference internal" href="chap14.html">第14卷</a></li>
<li class="toctree-l1"><a class="reference internal" href="chap15.html">第15卷</a></li>
<li class="toctree-l1"><a class="reference internal" href="chap16.html">第16卷</a></li>
<li class="toctree-l1"><a class="reference internal" href="chap17.html">第17卷</a></li>
<li class="toctree-l1"><a class="reference internal" href="chap18.html">第18卷</a></li>
<li class="toctree-l1"><a class="reference internal" href="chap19.html">第19卷</a></li>
<li class="toctree-l1"><a class="reference internal" href="chap20.html">第20卷</a></li>
<li class="toctree-l1"><a class="reference internal" href="chap21.html">第21卷</a></li>
<li class="toctree-l1"><a class="reference internal" href="chap22.html">第22卷</a></li>
<li class="toctree-l1"><a class="reference internal" href="chap23.html">第23卷</a></li>
<li class="toctree-l1"><a class="reference internal" href="chap24.html">第24卷</a></li>
<li class="toctree-l1"><a class="reference internal" href="chap25.html">第25卷</a></li>
<li class="toctree-l1"><a class="reference internal" href="chap26.html">第26卷</a></li>
<li class="toctree-l1"><a class="reference internal" href="chap27.html">第27卷</a></li>
<li class="toctree-l1"><a class="reference internal" href="chap28.html">第28卷</a></li>
<li class="toctree-l1"><a class="reference internal" href="chap29.html">第29卷</a></li>
<li class="toctree-l1"><a class="reference internal" href="chap30.html">第30卷</a></li>
<li class="toctree-l1"><a class="reference internal" href="chap31.html">第31卷</a></li>
<li class="toctree-l1"><a class="reference internal" href="chap32.html">第32卷</a></li>
<li class="toctree-l1"><a class="reference internal" href="chap33.html">第33卷</a></li>
<li class="toctree-l1"><a class="reference internal" href="chap34.html">第34卷</a></li>
<li class="toctree-l1"><a class="reference internal" href="chap35.html">第35卷</a></li>
<li class="toctree-l1"><a class="reference internal" href="chap36.html">第36卷</a></li>
<li class="toctree-l1"><a class="reference internal" href="chap37.html">第37卷</a></li>
<li class="toctree-l1"><a class="reference internal" href="chap38.html">第38卷</a></li>
<li class="toctree-l1"><a class="reference internal" href="chap39.html">第39卷</a></li>
<li class="toctree-l1"><a class="reference internal" href="chap40.html">第40卷</a></li>
<li class="toctree-l1"><a class="reference internal" href="chap41.html">第41卷</a></li>
<li class="toctree-l1"><a class="reference internal" href="chap42.html">第42卷</a></li>
<li class="toctree-l1"><a class="reference internal" href="chap43.html">第43卷</a></li>
<li class="toctree-l1"><a class="reference internal" href="chap44.html">第44卷</a></li>
<li class="toctree-l1"><a class="reference internal" href="chap45.html">第45卷</a></li>
<li class="toctree-l1"><a class="reference internal" href="chap46.html">第46卷</a></li>
<li class="toctree-l1"><a class="reference internal" href="chap47.html">第47卷</a></li>
<li class="toctree-l1"><a class="reference internal" href="chap48.html">第48卷</a></li>
<li class="toctree-l1"><a class="reference internal" href="chap49.html">第49卷</a></li>
<li class="toctree-l1"><a class="reference internal" href="chap50.html">第50卷</a></li>
<li class="toctree-l1"><a class="reference internal" href="chap51.html">第51卷</a></li>
<li class="toctree-l1"><a class="reference internal" href="chap52.html">第52卷</a></li>
<li class="toctree-l1"><a class="reference internal" href="chap53.html">第53卷</a></li>
<li class="toctree-l1"><a class="reference internal" href="chap54.html">第54卷</a></li>
<li class="toctree-l1"><a class="reference internal" href="chap55.html">第55卷</a></li>
<li class="toctree-l1"><a class="reference internal" href="chap56.html">第56卷</a></li>
<li class="toctree-l1"><a class="reference internal" href="chap57.html">第57卷</a></li>
<li class="toctree-l1"><a class="reference internal" href="chap58.html">第58卷</a></li>
<li class="toctree-l1"><a class="reference internal" href="chap59.html">第59卷</a></li>
<li class="toctree-l1"><a class="reference internal" href="chap60.html">第60卷</a></li>
<li class="toctree-l1"><a class="reference internal" href="chap61.html">第61卷</a></li>
<li class="toctree-l1"><a class="reference internal" href="chap62.html">第62卷</a></li>
<li class="toctree-l1"><a class="reference internal" href="chap63.html">第63卷</a></li>
<li class="toctree-l1"><a class="reference internal" href="chap64.html">第64卷</a></li>
<li class="toctree-l1"><a class="reference internal" href="chap65.html">第65卷</a></li>
<li class="toctree-l1"><a class="reference internal" href="chap66.html">第66卷</a></li>
<li class="toctree-l1"><a class="reference internal" href="chap67.html">第67卷</a></li>
<li class="toctree-l1"><a class="reference internal" href="chap68.html">第68卷</a></li>
<li class="toctree-l1"><a class="reference internal" href="chap69.html">第69卷</a></li>
<li class="toctree-l1"><a class="reference internal" href="chap70.html">第70卷</a></li>
<li class="toctree-l1"><a class="reference internal" href="chap71.html">第71卷</a></li>
<li class="toctree-l1"><a class="reference internal" href="chap72.html">第72卷</a></li>
<li class="toctree-l1"><a class="reference internal" href="chap73.html">第73卷</a></li>
<li class="toctree-l1"><a class="reference internal" href="chap74.html">第74卷</a></li>
<li class="toctree-l1"><a class="reference internal" href="chap75.html">第75卷</a></li>
<li class="toctree-l1"><a class="reference internal" href="chap76.html">第76卷</a></li>
<li class="toctree-l1"><a class="reference internal" href="chap77.html">第77卷</a></li>
<li class="toctree-l1"><a class="reference internal" href="chap78.html">第78卷</a></li>
<li class="toctree-l1"><a class="reference internal" href="chap79.html">第79卷</a></li>
<li class="toctree-l1"><a class="reference internal" href="chap80.html">第80卷</a></li>
<li class="toctree-l1"><a class="reference internal" href="chap81.html">第81卷</a></li>
<li class="toctree-l1"><a class="reference internal" href="chap82.html">第82卷</a></li>
<li class="toctree-l1"><a class="reference internal" href="chap83.html">第83卷</a></li>
<li class="toctree-l1"><a class="reference internal" href="chap84.html">第84卷</a></li>
<li class="toctree-l1"><a class="reference internal" href="chap85.html">第85卷</a></li>
<li class="toctree-l1"><a class="reference internal" href="chap86.html">第86卷</a></li>
<li class="toctree-l1"><a class="reference internal" href="chap87.html">第87卷</a></li>
<li class="toctree-l1"><a class="reference internal" href="chap88.html">第88卷</a></li>
<li class="toctree-l1"><a class="reference internal" href="chap89.html">第89卷</a></li>
<li class="toctree-l1"><a class="reference internal" href="chap90.html">第90卷</a></li>
<li class="toctree-l1"><a class="reference internal" href="chap91.html">第91卷</a></li>
<li class="toctree-l1"><a class="reference internal" href="chap92.html">第92卷</a></li>
<li class="toctree-l1"><a class="reference internal" href="chap93.html">第93卷</a></li>
<li class="toctree-l1"><a class="reference internal" href="chap94.html">第94卷</a></li>
<li class="toctree-l1"><a class="reference internal" href="chap95.html">第95卷</a></li>
<li class="toctree-l1"><a class="reference internal" href="chap96.html">第96卷</a></li>
<li class="toctree-l1"><a class="reference internal" href="chap97.html">第97卷</a></li>
<li class="toctree-l1"><a class="reference internal" href="chap98.html">第98卷</a></li>
<li class="toctree-l1"><a class="reference internal" href="chap99.html">第99卷</a></li>
<li class="toctree-l1"><a class="reference internal" href="chap100.html">第100卷</a></li>
<li class="toctree-l1"><a class="reference internal" href="chap101.html">第101卷</a></li>
<li class="toctree-l1"><a class="reference internal" href="chap102.html">第102卷</a></li>
<li class="toctree-l1"><a class="reference internal" href="chap103.html">第103卷</a></li>
<li class="toctree-l1"><a class="reference internal" href="chap104.html">第104卷</a></li>
<li class="toctree-l1"><a class="reference internal" href="chap105.html">第105卷</a></li>
<li class="toctree-l1"><a class="reference internal" href="chap106.html">第106卷</a></li>
<li class="toctree-l1"><a class="reference internal" href="chap107.html">第107卷</a></li>
<li class="toctree-l1"><a class="reference internal" href="chap108.html">第108卷</a></li>
<li class="toctree-l1"><a class="reference internal" href="chap109.html">第109卷</a></li>
<li class="toctree-l1"><a class="reference internal" href="chap110.html">第110卷</a></li>
<li class="toctree-l1"><a class="reference internal" href="chap111.html">第111卷</a></li>
<li class="toctree-l1"><a class="reference internal" href="chap112.html">第112卷</a></li>
<li class="toctree-l1"><a class="reference internal" href="chap113.html">第113卷</a></li>
<li class="toctree-l1"><a class="reference internal" href="chap114.html">第114卷</a></li>
<li class="toctree-l1"><a class="reference internal" href="chap115.html">第115卷</a></li>
<li class="toctree-l1"><a class="reference internal" href="chap116.html">第116卷</a></li>
<li class="toctree-l1"><a class="reference internal" href="chap117.html">第117卷</a></li>
<li class="toctree-l1"><a class="reference internal" href="chap118.html">第118卷</a></li>
<li class="toctree-l1"><a class="reference internal" href="chap119.html">第119卷</a></li>
<li class="toctree-l1"><a class="reference internal" href="chap120.html">第120卷</a></li>
<li class="toctree-l1"><a class="reference internal" href="chap121.html">第121卷</a></li>
<li class="toctree-l1"><a class="reference internal" href="chap122.html">第122卷</a></li>
<li class="toctree-l1"><a class="reference internal" href="chap123.html">第123卷</a></li>
<li class="toctree-l1"><a class="reference internal" href="chap124.html">第124卷</a></li>
<li class="toctree-l1"><a class="reference internal" href="chap125.html">第125卷</a></li>
<li class="toctree-l1"><a class="reference internal" href="chap126.html">第126卷</a></li>
<li class="toctree-l1"><a class="reference internal" href="chap127.html">第127卷</a></li>
<li class="toctree-l1"><a class="reference internal" href="chap128.html">第128卷</a></li>
<li class="toctree-l1"><a class="reference internal" href="chap129.html">第129卷</a></li>
<li class="toctree-l1"><a class="reference internal" href="chap130.html">第130卷</a></li>
<li class="toctree-l1"><a class="reference internal" href="chap131.html">第131卷</a></li>
<li class="toctree-l1"><a class="reference internal" href="chap132.html">第132卷</a></li>
<li class="toctree-l1"><a class="reference internal" href="chap133.html">第133卷</a></li>
<li class="toctree-l1"><a class="reference internal" href="chap134.html">第134卷</a></li>
<li class="toctree-l1"><a class="reference internal" href="chap135.html">第135卷</a></li>
<li class="toctree-l1"><a class="reference internal" href="chap136.html">第136卷</a></li>
<li class="toctree-l1"><a class="reference internal" href="chap137.html">第137卷</a></li>
<li class="toctree-l1"><a class="reference internal" href="chap138.html">第138卷</a></li>
<li class="toctree-l1"><a class="reference internal" href="chap139.html">第139卷</a></li>
<li class="toctree-l1"><a class="reference internal" href="chap140.html">第140卷</a></li>
<li class="toctree-l1"><a class="reference internal" href="chap141.html">第141卷</a></li>
<li class="toctree-l1"><a class="reference internal" href="chap142.html">第142卷</a></li>
<li class="toctree-l1"><a class="reference internal" href="chap143.html">第143卷</a></li>
<li class="toctree-l1"><a class="reference internal" href="chap144.html">第144卷</a></li>
<li class="toctree-l1"><a class="reference internal" href="chap145.html">第145卷</a></li>
<li class="toctree-l1"><a class="reference internal" href="chap146.html">第146卷</a></li>
<li class="toctree-l1"><a class="reference internal" href="chap147.html">第147卷</a></li>
<li class="toctree-l1"><a class="reference internal" href="chap148.html">第148卷</a></li>
<li class="toctree-l1"><a class="reference internal" href="chap149.html">第149卷</a></li>
<li class="toctree-l1"><a class="reference internal" href="chap150.html">第150卷</a></li>
<li class="toctree-l1 current active"><a class="current reference internal" href="#">第151卷</a></li>
<li class="toctree-l1"><a class="reference internal" href="chap152.html">第152卷</a></li>
<li class="toctree-l1"><a class="reference internal" href="chap153.html">第153卷</a></li>
<li class="toctree-l1"><a class="reference internal" href="chap154.html">第154卷</a></li>
<li class="toctree-l1"><a class="reference internal" href="chap155.html">第155卷</a></li>
<li class="toctree-l1"><a class="reference internal" href="chap156.html">第156卷</a></li>
<li class="toctree-l1"><a class="reference internal" href="chap157.html">第157卷</a></li>
<li class="toctree-l1"><a class="reference internal" href="chap158.html">第158卷</a></li>
<li class="toctree-l1"><a class="reference internal" href="chap159.html">第159卷</a></li>
<li class="toctree-l1"><a class="reference internal" href="chap160.html">第160卷</a></li>
<li class="toctree-l1"><a class="reference internal" href="chap161.html">第161卷</a></li>
<li class="toctree-l1"><a class="reference internal" href="chap162.html">第162卷</a></li>
<li class="toctree-l1"><a class="reference internal" href="chap163.html">第163卷</a></li>
<li class="toctree-l1"><a class="reference internal" href="chap164.html">第164卷</a></li>
<li class="toctree-l1"><a class="reference internal" href="chap165.html">第165卷</a></li>
<li class="toctree-l1"><a class="reference internal" href="chap166.html">第166卷</a></li>
<li class="toctree-l1"><a class="reference internal" href="chap167.html">第167卷</a></li>
<li class="toctree-l1"><a class="reference internal" href="chap168.html">第168卷</a></li>
<li class="toctree-l1"><a class="reference internal" href="chap169.html">第169卷</a></li>
<li class="toctree-l1"><a class="reference internal" href="chap170.html">第170卷</a></li>
<li class="toctree-l1"><a class="reference internal" href="chap171.html">第171卷</a></li>
<li class="toctree-l1"><a class="reference internal" href="chap172.html">第172卷</a></li>
<li class="toctree-l1"><a class="reference internal" href="chap173.html">第173卷</a></li>
<li class="toctree-l1"><a class="reference internal" href="chap174.html">第174卷</a></li>
<li class="toctree-l1"><a class="reference internal" href="chap175.html">第175卷</a></li>
<li class="toctree-l1"><a class="reference internal" href="chap176.html">第176卷</a></li>
<li class="toctree-l1"><a class="reference internal" href="chap177.html">第177卷</a></li>
<li class="toctree-l1"><a class="reference internal" href="chap178.html">第178卷</a></li>
<li class="toctree-l1"><a class="reference internal" href="chap179.html">第179卷</a></li>
<li class="toctree-l1"><a class="reference internal" href="chap180.html">第180卷</a></li>
<li class="toctree-l1"><a class="reference internal" href="chap181.html">第181卷</a></li>
<li class="toctree-l1"><a class="reference internal" href="chap182.html">第182卷</a></li>
<li class="toctree-l1"><a class="reference internal" href="chap183.html">第183卷</a></li>
<li class="toctree-l1"><a class="reference internal" href="chap184.html">第184卷</a></li>
<li class="toctree-l1"><a class="reference internal" href="chap185.html">第185卷</a></li>
<li class="toctree-l1"><a class="reference internal" href="chap186.html">第186卷</a></li>
<li class="toctree-l1"><a class="reference internal" href="chap187.html">第187卷</a></li>
<li class="toctree-l1"><a class="reference internal" href="chap188.html">第188卷</a></li>
<li class="toctree-l1"><a class="reference internal" href="chap189.html">第189卷</a></li>
<li class="toctree-l1"><a class="reference internal" href="chap190.html">第190卷</a></li>
<li class="toctree-l1"><a class="reference internal" href="chap191.html">第191卷</a></li>
<li class="toctree-l1"><a class="reference internal" href="chap192.html">第192卷</a></li>
<li class="toctree-l1"><a class="reference internal" href="chap193.html">第193卷</a></li>
<li class="toctree-l1"><a class="reference internal" href="chap194.html">第194卷</a></li>
<li class="toctree-l1"><a class="reference internal" href="chap195.html">第195卷</a></li>
<li class="toctree-l1"><a class="reference internal" href="chap196.html">第196卷</a></li>
<li class="toctree-l1"><a class="reference internal" href="chap197.html">第197卷</a></li>
<li class="toctree-l1"><a class="reference internal" href="chap198.html">第198卷</a></li>
<li class="toctree-l1"><a class="reference internal" href="chap199.html">第199卷</a></li>
<li class="toctree-l1"><a class="reference internal" href="chap200.html">第200卷</a></li>
<li class="toctree-l1"><a class="reference internal" href="chap201.html">第201卷</a></li>
<li class="toctree-l1"><a class="reference internal" href="chap202.html">第202卷</a></li>
<li class="toctree-l1"><a class="reference internal" href="chap203.html">第203卷</a></li>
<li class="toctree-l1"><a class="reference internal" href="chap204.html">第204卷</a></li>
<li class="toctree-l1"><a class="reference internal" href="chap205.html">第205卷</a></li>
<li class="toctree-l1"><a class="reference internal" href="chap206.html">第206卷</a></li>
<li class="toctree-l1"><a class="reference internal" href="chap207.html">第207卷</a></li>
<li class="toctree-l1"><a class="reference internal" href="chap208.html">第208卷</a></li>
<li class="toctree-l1"><a class="reference internal" href="chap209.html">第209卷</a></li>
<li class="toctree-l1"><a class="reference internal" href="chap210.html">第210卷</a></li>
<li class="toctree-l1"><a class="reference internal" href="chap211.html">第211卷</a></li>
<li class="toctree-l1"><a class="reference internal" href="chap212.html">第212卷</a></li>
<li class="toctree-l1"><a class="reference internal" href="chap213.html">第213卷</a></li>
<li class="toctree-l1"><a class="reference internal" href="chap214.html">第214卷</a></li>
<li class="toctree-l1"><a class="reference internal" href="chap215.html">第215卷</a></li>
<li class="toctree-l1"><a class="reference internal" href="chap216.html">第216卷</a></li>
<li class="toctree-l1"><a class="reference internal" href="chap217.html">第217卷</a></li>
<li class="toctree-l1"><a class="reference internal" href="chap218.html">第218卷</a></li>
<li class="toctree-l1"><a class="reference internal" href="chap219.html">第219卷</a></li>
<li class="toctree-l1"><a class="reference internal" href="chap220.html">第220卷</a></li>
<li class="toctree-l1"><a class="reference internal" href="chap221.html">第221卷</a></li>
<li class="toctree-l1"><a class="reference internal" href="chap222.html">第222卷</a></li>
<li class="toctree-l1"><a class="reference internal" href="chap223.html">第223卷</a></li>
<li class="toctree-l1"><a class="reference internal" href="chap224.html">第224卷</a></li>
<li class="toctree-l1"><a class="reference internal" href="chap225.html">第225卷</a></li>
<li class="toctree-l1"><a class="reference internal" href="chap226.html">第226卷</a></li>
<li class="toctree-l1"><a class="reference internal" href="chap227.html">第227卷</a></li>
<li class="toctree-l1"><a class="reference internal" href="chap228.html">第228卷</a></li>
<li class="toctree-l1"><a class="reference internal" href="chap229.html">第229卷</a></li>
<li class="toctree-l1"><a class="reference internal" href="chap230.html">第230卷</a></li>
<li class="toctree-l1"><a class="reference internal" href="chap231.html">第231卷</a></li>
<li class="toctree-l1"><a class="reference internal" href="chap232.html">第232卷</a></li>
<li class="toctree-l1"><a class="reference internal" href="chap233.html">第233卷</a></li>
<li class="toctree-l1"><a class="reference internal" href="chap234.html">第234卷</a></li>
<li class="toctree-l1"><a class="reference internal" href="chap235.html">第235卷</a></li>
<li class="toctree-l1"><a class="reference internal" href="chap236.html">第236卷</a></li>
<li class="toctree-l1"><a class="reference internal" href="chap237.html">第237卷</a></li>
<li class="toctree-l1"><a class="reference internal" href="chap238.html">第238卷</a></li>
<li class="toctree-l1"><a class="reference internal" href="chap239.html">第239卷</a></li>
<li class="toctree-l1"><a class="reference internal" href="chap240.html">第240卷</a></li>
<li class="toctree-l1"><a class="reference internal" href="chap241.html">第241卷</a></li>
<li class="toctree-l1"><a class="reference internal" href="chap242.html">第242卷</a></li>
<li class="toctree-l1"><a class="reference internal" href="chap243.html">第243卷</a></li>
<li class="toctree-l1"><a class="reference internal" href="chap244.html">第244卷</a></li>
<li class="toctree-l1"><a class="reference internal" href="chap245.html">第245卷</a></li>
<li class="toctree-l1"><a class="reference internal" href="chap246.html">第246卷</a></li>
<li class="toctree-l1"><a class="reference internal" href="chap247.html">第247卷</a></li>
<li class="toctree-l1"><a class="reference internal" href="chap248.html">第248卷</a></li>
<li class="toctree-l1"><a class="reference internal" href="chap249.html">第249卷</a></li>
<li class="toctree-l1"><a class="reference internal" href="chap250.html">第250卷</a></li>
<li class="toctree-l1"><a class="reference internal" href="chap251.html">第251卷</a></li>
<li class="toctree-l1"><a class="reference internal" href="chap252.html">第252卷</a></li>
<li class="toctree-l1"><a class="reference internal" href="chap253.html">第253卷</a></li>
<li class="toctree-l1"><a class="reference internal" href="chap254.html">第254卷</a></li>
<li class="toctree-l1"><a class="reference internal" href="chap255.html">第255卷</a></li>
<li class="toctree-l1"><a class="reference internal" href="chap256.html">第256卷</a></li>
<li class="toctree-l1"><a class="reference internal" href="chap257.html">第257卷</a></li>
<li class="toctree-l1"><a class="reference internal" href="chap258.html">第258卷</a></li>
<li class="toctree-l1"><a class="reference internal" href="chap259.html">第259卷</a></li>
<li class="toctree-l1"><a class="reference internal" href="chap260.html">第260卷</a></li>
<li class="toctree-l1"><a class="reference internal" href="chap261.html">第261卷</a></li>
<li class="toctree-l1"><a class="reference internal" href="chap262.html">第262卷</a></li>
<li class="toctree-l1"><a class="reference internal" href="chap263.html">第263卷</a></li>
<li class="toctree-l1"><a class="reference internal" href="chap264.html">第264卷</a></li>
<li class="toctree-l1"><a class="reference internal" href="chap265.html">第265卷</a></li>
<li class="toctree-l1"><a class="reference internal" href="chap266.html">第266卷</a></li>
<li class="toctree-l1"><a class="reference internal" href="chap267.html">第267卷</a></li>
<li class="toctree-l1"><a class="reference internal" href="chap268.html">第268卷</a></li>
<li class="toctree-l1"><a class="reference internal" href="chap269.html">第269卷</a></li>
<li class="toctree-l1"><a class="reference internal" href="chap270.html">第270卷</a></li>
<li class="toctree-l1"><a class="reference internal" href="chap271.html">第271卷</a></li>
<li class="toctree-l1"><a class="reference internal" href="chap272.html">第272卷</a></li>
<li class="toctree-l1"><a class="reference internal" href="chap273.html">第273卷</a></li>
<li class="toctree-l1"><a class="reference internal" href="chap274.html">第274卷</a></li>
<li class="toctree-l1"><a class="reference internal" href="chap275.html">第275卷</a></li>
<li class="toctree-l1"><a class="reference internal" href="chap276.html">第276卷</a></li>
<li class="toctree-l1"><a class="reference internal" href="chap277.html">第277卷</a></li>
<li class="toctree-l1"><a class="reference internal" href="chap278.html">第278卷</a></li>
<li class="toctree-l1"><a class="reference internal" href="chap279.html">第279卷</a></li>
<li class="toctree-l1"><a class="reference internal" href="chap280.html">第280卷</a></li>
<li class="toctree-l1"><a class="reference internal" href="chap281.html">第281卷</a></li>
<li class="toctree-l1"><a class="reference internal" href="chap282.html">第282卷</a></li>
<li class="toctree-l1"><a class="reference internal" href="chap283.html">第283卷</a></li>
<li class="toctree-l1"><a class="reference internal" href="chap284.html">第284卷</a></li>
<li class="toctree-l1"><a class="reference internal" href="chap285.html">第285卷</a></li>
<li class="toctree-l1"><a class="reference internal" href="chap286.html">第286卷</a></li>
<li class="toctree-l1"><a class="reference internal" href="chap287.html">第287卷</a></li>
<li class="toctree-l1"><a class="reference internal" href="chap288.html">第288卷</a></li>
<li class="toctree-l1"><a class="reference internal" href="chap289.html">第289卷</a></li>
<li class="toctree-l1"><a class="reference internal" href="chap290.html">第290卷</a></li>
<li class="toctree-l1"><a class="reference internal" href="chap291.html">第291卷</a></li>
<li class="toctree-l1"><a class="reference internal" href="chap292.html">第292卷</a></li>
<li class="toctree-l1"><a class="reference internal" href="chap293.html">第293卷</a></li>
<li class="toctree-l1"><a class="reference internal" href="chap294.html">第294卷</a></li>
</ul>

    </div>
</nav></div>
    </div>
  
  
  <div class="sidebar-primary-items__end sidebar-primary__section">
  </div>
  
  <div id="rtd-footer-container"></div>


      </div>
      
      <main id="main-content" class="bd-main">
        
        

<div class="sbt-scroll-pixel-helper"></div>

          <div class="bd-content">
            <div class="bd-article-container">
              
              <div class="bd-header-article">
<div class="header-article-items header-article__inner">
  
    <div class="header-article-items__start">
      
        <div class="header-article-item"><label class="sidebar-toggle primary-toggle btn btn-sm" for="__primary" title="Toggle primary sidebar" data-bs-placement="bottom" data-bs-toggle="tooltip">
  <span class="fa-solid fa-bars"></span>
</label></div>
      
    </div>
  
  
    <div class="header-article-items__end">
      
        <div class="header-article-item">

<div class="article-header-buttons">





<div class="dropdown dropdown-source-buttons">
  <button class="btn dropdown-toggle" type="button" data-bs-toggle="dropdown" aria-expanded="false" aria-label="Source repositories">
    <i class="fab fa-github"></i>
  </button>
  <ul class="dropdown-menu">
      
      
      
      <li><a href="https://github.com/executablebooks/jupyter-book" target="_blank"
   class="btn btn-sm btn-source-repository-button dropdown-item"
   title="Source repository"
   data-bs-placement="left" data-bs-toggle="tooltip"
>
  

<span class="btn__icon-container">
  <i class="fab fa-github"></i>
  </span>
<span class="btn__text-container">Repository</span>
</a>
</li>
      
      
      
      
      <li><a href="https://github.com/executablebooks/jupyter-book/issues/new?title=Issue%20on%20page%20%2Fchap151.html&body=Your%20issue%20content%20here." target="_blank"
   class="btn btn-sm btn-source-issues-button dropdown-item"
   title="Open an issue"
   data-bs-placement="left" data-bs-toggle="tooltip"
>
  

<span class="btn__icon-container">
  <i class="fas fa-lightbulb"></i>
  </span>
<span class="btn__text-container">Open issue</span>
</a>
</li>
      
  </ul>
</div>






<div class="dropdown dropdown-download-buttons">
  <button class="btn dropdown-toggle" type="button" data-bs-toggle="dropdown" aria-expanded="false" aria-label="Download this page">
    <i class="fas fa-download"></i>
  </button>
  <ul class="dropdown-menu">
      
      
      
      <li><a href="_sources/chap151.md" target="_blank"
   class="btn btn-sm btn-download-source-button dropdown-item"
   title="Download source file"
   data-bs-placement="left" data-bs-toggle="tooltip"
>
  

<span class="btn__icon-container">
  <i class="fas fa-file"></i>
  </span>
<span class="btn__text-container">.md</span>
</a>
</li>
      
      
      
      
      <li>
<button onclick="window.print()"
  class="btn btn-sm btn-download-pdf-button dropdown-item"
  title="Print to PDF"
  data-bs-placement="left" data-bs-toggle="tooltip"
>
  

<span class="btn__icon-container">
  <i class="fas fa-file-pdf"></i>
  </span>
<span class="btn__text-container">.pdf</span>
</button>
</li>
      
  </ul>
</div>




<button onclick="toggleFullScreen()"
  class="btn btn-sm btn-fullscreen-button"
  title="Fullscreen mode"
  data-bs-placement="bottom" data-bs-toggle="tooltip"
>
  

<span class="btn__icon-container">
  <i class="fas fa-expand"></i>
  </span>

</button>


<script>
document.write(`
  <button class="theme-switch-button btn btn-sm btn-outline-primary navbar-btn rounded-circle" title="light/dark" aria-label="light/dark" data-bs-placement="bottom" data-bs-toggle="tooltip">
    <span class="theme-switch" data-mode="light"><i class="fa-solid fa-sun"></i></span>
    <span class="theme-switch" data-mode="dark"><i class="fa-solid fa-moon"></i></span>
    <span class="theme-switch" data-mode="auto"><i class="fa-solid fa-circle-half-stroke"></i></span>
  </button>
`);
</script>

<script>
document.write(`
  <button class="btn btn-sm navbar-btn search-button search-button__button" title="Search" aria-label="Search" data-bs-placement="bottom" data-bs-toggle="tooltip">
    <i class="fa-solid fa-magnifying-glass"></i>
  </button>
`);
</script>

</div></div>
      
    </div>
  
</div>
</div>
              
              

<div id="jb-print-docs-body" class="onlyprint">
    <h1>第151卷</h1>
    <!-- Table of contents -->
    <div id="print-main-content">
        <div id="jb-print-toc">
            
        </div>
    </div>
</div>

              
                
<div id="searchbox"></div>
                <article class="bd-article" role="main">
                  
  <section class="tex2jax_ignore mathjax_ignore" id="id1">
<h1>第151卷<a class="headerlink" href="#id1" title="Permalink to this heading">#</a></h1>
<p><img alt="" src="_images/cover.jpg" /></p>
<p>【梁纪七】赵柔兆敦牂，尽强圉协洽，凡二年。</p>
<p>高祖武皇帝七普通七年（丙午，公元五二六年）</p>
<p>春，正月，辛丑朔，大赦。</p>
<p>壬子，魏以汝南王悦领太尉。</p>
<p>魏安州石离、穴城、斛盐三戍兵反，应杜洛周，众合二万，洛周自松岍赴之。行台常景使别将崔仲哲屯军都关以邀之，仲哲战没，元谭军夜溃，魏以别将李琚代谭为都督。仲哲，秉之子也。</p>
<p>初，魏广阳王深通于城阳王徽之妃。徽为尚书令，为胡太后所信任；会恒州人请深为刺史，徽言深心不可测。及杜洛周反，五原降户在恒州者谋奉深为主，深惧，上书求还洛阳。魏以左卫将军杨津代深为北道大都督，诏深为吏部尚书。徽，长寿之孙也。</p>
<p>五原降户鲜于修礼等帅北镇流民反于定州之左城，改元鲁兴，引兵向州城，州兵御之不利。杨津至灵丘，闻定州危迫，引兵救之，入据州城。修礼至，津欲出击之，长史许被不听，津手剑击之，被走得免。津开门出战，斩首数百，贼退，人心少安。诏寻以津为定州刺史兼北道行台。魏以扬州刺史长孙稚为大都督北讨诸军事，与河间王琛共讨修礼。</p>
<p>二月，甲戌，北伐众军解严。</p>
<p>魏西部敕勒斛律洛阳反于桑干西，与费也头牧子相连结。三月，甲寅，游击将军尔朱荣击破洛阳于深井，牧子于河西。</p>
<p>夏，四月，乙酉，临川靖惠王宏卒。</p>
<p>魏大赦。</p>
<p>癸巳，魏以侍中、车骑大将军城阳王徽为仪同三司。徽与给事黄门侍郎徐纥共毁侍中元顺于太后，出为护军将军、太常卿。顺奉辞于西游园，纥侍侧，顺指之谓太后曰：“此魏之宰嚭，魏国不亡，此终不死！”纥胁肩而出，顺抗声叱之曰：“尔刀笔小才，正堪供几案之用，岂应污辱门下，斁我彝伦！”因振衣而起。太后默然。</p>
<p>魏朔州城民鲜于阿胡等据城反。</p>
<p>杜洛周南出抄掠蓟城，魏常景遣统军梁仲礼击破之。丁未，都督李琚与洛周战于蓟城之北，败没。常景帅众拒之，洛周引还上谷。</p>
<p>长孙稚行至鄴，诏解大都督，以河间王琛代之。稚上言：“向与琛同在淮南，琛败臣全，遂成私隙，今难以受其节度。”魏朝不听。前至呼沱，稚未欲战，琛不从。鲜于修礼邀击稚于五鹿，琛不赴救，稚军大败，稚、琛并坐除名。</p>
<p>五月，丁未，魏主下诏将北讨，内外戒严。既而不行。</p>
<p>衡州刺史元略，自至江南，晨夕哭泣，常如居丧。及魏元义死，胡太后欲召之，知略因刁双获免，征双为光禄大夫，遣江革、祖恒之南还以求略。上备礼遣之，宠赠甚厚。略始济淮，魏拜略为侍中，赐爵义阳王；以司马始宾为给事中，栗法光为本县令，刁昌为东平太守，刁双为西兗州刺史。凡略所过，一飧一宿皆赏之。</p>
<p>魏以丞相高阳王雍为大司马。复以广阳王深为大都督，讨鲜于修礼；章武王融为左都督，裴衍为右都督，并受深节度。</p>
<p>深以其子自随，城阳王徽言于太后曰：“广阳王携其爱子，握兵在外，将有异志。”乃敕融、衍潜为之备。融、衍以敕示深，深惧，事无大小，不敢自决。太后使问其故，对曰：“徽衔臣次骨，臣疏远在外，徽之构臣，无所不为。自徽执政以来，臣所表请，多不从允。徽非但害臣而已，从臣将士，有勋劳者皆见排抑，不得比它军，仍深被憎嫉，或因其有罪，加以深文，至于殊死，以是从臣行者，莫不悚惧。有言臣善者，视之如仇雠；言臣恶者，待之如亲戚。徽居中用事，朝夕欲陷臣于不测之诛，臣何以自安！陛下若使徽出临外州，臣无内顾之忧，庶可以毕命贼庭，展其忠力。”太后不听。</p>
<p>徽与中书舍人郑俨等更相阿党，外似柔谨，内实忌克，赏罚任情，魏政由是愈乱。</p>
<p>戊申，魏燕州刺史崔秉帅众弃城奔定州。</p>
<p>乙丑，魏以安西将军宗正珍孙为都督，讨汾州反胡。</p>
<p>六月，魏降蜀陈双炽聚众反，自号始建王。魏以假镇西将军长孙稚为讨蜀都督。别将河东薛修义轻骑诣双炽垒下，晓以利害，双炽即降。诏以修义为龙门镇将。</p>
<p>丙子，魏徙义阳王略为东平王，顷之，迁大将军、尚书令，为胡太后所委任，与城阳王徽相埒，然徐、郑用事，略亦不敢违也。</p>
<p>杜洛周遣都督王曹纥真等将兵掠蓟南。秋，七月，丙午，行台常景遣都督于荣等击之于栗园，大破之，斩曹纥真及将卒三千馀级。洛周帅众南趣范阳，景与荣等又破之。</p>
<p>魏仆射元纂以行台镇恒州。鲜于阿胡拥朔州流民寇恒州，戊申，陷平城，纂奔冀州。</p>
<p>上闻淮堰水盛，寿阳城几没，复遣郢州刺史元树等自北道攻黎浆，豫州刺史夏侯亶等自南道攻寿阳。</p>
<p>八月，癸巳，贼帅元洪业斩鲜于修礼，请降于魏；贼党葛荣复杀洪业自立。</p>
<p>魏安北将军、都督恒、朔讨虏诸军事尔朱荣过肆州，肆州刺史尉庆宾忌之，据城不出。荣怒，举兵袭肆州，执庆宾还秀容。署其从叔羽生为刺史，魏朝不能制。初，贺拔允及弟胜、岳从元纂在恒州，平城之陷也，允兄弟相失，岳奔尔朱荣，胜奔肆州。荣克肆州。得胜，大喜曰：“得卿兄弟，天下不足平也！”以为别将，军中大事多与之谋。</p>
<p>九月，已酉，鄱阳忠烈王恢卒。</p>
<p>葛荣既得杜洛周之从，北趣瀛州，魏广阳忠武王深自交津引兵蹑之。辛亥，荣至白牛逻，轻骑掩击章武庄武王融，杀之。荣自称天子，国号齐，改元广安。深闻融败，停军不进。侍中元晏宣言于太后曰：“广阳王盘桓不进，坐图非望。有于谨者，智略过人，为其谋主，风尘之际，恐非陛下之纯臣也。”太后深然之，诏榜尚书省门，募能获谨者有重赏。谨闻之，谓深曰：“今女主临朝，信用谗佞，苟不明白殿下素心，恐祸至无日。谨请束身诣阙，归罪有司。”遂径诣榜下，自称于谨；有司以闻。太后引见，大怒。谨备论深忠款，兼陈停军之状，太后意解，遂舍之。</p>
<p>深引军还，趣定州，定州刺史杨津亦疑深有异志；深闻之，止于州南佛寺。经二日，深召都督毛谥等数人，交臂为约，危难之际，期相拯恤。谥愈疑之，密告津，云深谋不轨。津遣谥讨深，深走出，谥呼噪逐深。深与左右间行至博陵界，逢葛荣游骑，劫之诣荣。贼徒见深，颇有喜者，荣新立，恶之，遂杀深。城阳王徽诬深降贼，录其妻子。深府佐宋游道为之诉理，乃得释。游道，繇之玄孙也。</p>
<p>甲申，魏行台常景破杜洛周，斩其武川王贺拔文兴等，捕虏四百人。</p>
<p>就德兴陷魏平州，杀刺史王买奴。</p>
<p>天水民吕伯度，本莫折念生之党也，后显据显亲以拒念生；已而不胜，亡归胡琛，琛以为大都督、秦王，资以士马，使击念生。伯度屡破念生军，复据显亲，乃叛琛，东引魏军。念生窘迫，乞降于萧宝寅，宝寅使行台左丞崔士和据秦州。魏以伯度为泾州刺史，封平秦郡公。大都督元修义停军陇口，久不进。念生复反，执士和送胡琛，于道杀之。久之，伯度为万俟丑奴所杀，贼势益盛，宝寅不能制。胡琛与莫折念生交通，事破六韩拔陵浸慢，拔陵遣其臣费律至高平，诱琛，斩之，丑奴尽并其众。</p>
<p>冬，十一月，庚辰，大赦。</p>
<p>丁贵嫔卒，太子水浆不入口，上使谓之曰；“毁不灭性，况我在邪！”乃进粥数合。太子体素肥壮，腰带十围，至是减削过半。</p>
<p>夏侯亶等军入魏境，所向皆下。辛巳，魏扬州刺史李宪以寿阳降，宣猛将军陈庆之入据其城，凡降城五十二，获男女七万五千口。丁亥，纵李宪还魏，复以寿阳为豫州，改合肥为南豫州，以夏侯亶为豫、南豫二州刺史。寿阳久罹兵革，民众流散，亶轻荆薄赋，务农省役，顷之，民户充复。</p>
<p>杜洛周围范阳，戊戌，民执魏幽州刺史王延年、行台常景送洛周，开门纳之。</p>
<p>魏齐州平原民刘树等反，攻陷郡县，频败州军。刺史元欣以平原房士达为将，讨平之。</p>
<p>曹义宗据穰城以逼新野，魏遣都督魏承祖及尚书左丞、南道行台辛纂救之。义宗战不利，不敢进。纂，雄之从父兄也。</p>
<p>魏盗贼日滋，征讨不息，国用耗竭，预徽六年租调，犹不足，乃罢百官所给酒肉，又税入得人一钱，及邸店皆有税，百姓嗟怨。吏部郎中辛雄上疏，以为：“夷夏之民相聚为乱，岂有馀憾哉！正以守令不得其人，百姓不堪其命故也。宜及此时早加慰抚。但郡县选举，由来共轻，贵游俊才，莫肯居此。宜改其弊，分郡县为三等，清官选补之法，妙尽才望，如不可并，后地先才，不得拘以停年。三载黜陟，有称职者，补在京名官；如不历守令，不得为内职。则人思自勉，杜屈可申，强暴自息矣。”不听。</p>
<p>高祖武皇帝七大通元年（丁未，公元五二七年）</p>
<p>春，正月，乙丑，以尚书左仆射徐逸为仆射。辛未，上祀南郊。</p>
<p>甲戌，魏以司空皇甫度为司徒，仪同三司，萧宝寅为司空。</p>
<p>魏分定、相二州四郡置殷州，以北道行台博陵崔楷为刺史。楷表称：“州今新立，尺刃斗粮，皆所未有，乞资以兵粮。”诏付外量闻，竟无所给。或劝楷留家，单骑之官，楷曰：“吾闻食人之禄者忧人之忧，若吾独往，则将士谁肯固志哉！”遂举家之官。葛荣逼州城，或劝减弱小以避之，楷遣幼子及一女夜出；既而悔之，曰：“人谓吾心不固，亏忠而全爱也。”遂命追还。贼至，强弱相悬，又无守御之具；楷抚勉将士以拒之，莫不争奋，皆曰：“崔公尚不惜百口，吾属何爱一身！”连战不息，死者相枕，终无叛志。辛未，城陷，楷执节不屈，荣杀之，遂围冀州。</p>
<p>魏萧宝寅出兵累年，将士疲弊。秦贼击之，宝寅大败于泾州，收散兵万馀人，屯逍遥园，东秦州刺史潘义渊以汧城降贼。莫折念生进逼岐州，城人执刺史魏兰根应之。豳州刺史毕祖晖战没，行台辛深弃城走，北海王颢军亦败。贼帅胡引祖据北华州，叱干麒麟据豳州以应天生，关中大扰。雍州刺史杨椿募兵得七千馀人，帅以拒守，诏加椿侍中兼尚书右仆射，为行台，节度关西诸将。北地功曹毛鸿宾引贼抄掠渭北，雍州录事参军杨侃将兵三千掩击之；鸿宾惧，请讨贼自效，遂擒送宿勤乌过仁。乌过仁者，明达之兄子也。莫折天生乘胜寇雍州，萧宝寅部将羊侃隐身堑中射之，应弦而毙，其众遂溃。侃，祉之子也。</p>
<p>魏右民郎阳平路思令上疏，以为：“师出有功，在于将帅，得其人则六合唾掌可清，失其人则三河方为战地。窃以比年将帅多宠贵子孙，衔杯跃马，志逸气浮，轩眉攘腕，以攻战自许；及临大敌，忧怖交怀，雄图锐气，一朝顿尽。乃令羸弱在前以当寇，强壮居后以卫身，兼复器械不精，进止无节，以当负险之众，敌数战之虏，欲其不败，岂可得哉！是以兵知必败，始集而先逃；将帅畏敌，迁延而不进。国家谓官爵未满，屡加宠命；复疑赏赉之轻，日散金帛。帑藏空竭，民财殚尽，遂使贼徒益甚，生民凋弊，凡以此也。夫德可感义夫，恩可劝死士。今若黜陟幽明，赏罚善恶，简练士卒，缮修器械，先遣辩士晓以祸福，如其不悛，以顺讨逆。如此，则何异厉萧斧而伐朝菌，鼓洪炉而燎毛发哉！”弗听。</p>
<p>戊子，魏以皇甫度为太尉。</p>
<p>己丑，魏主以四方未平，诏内外戒严，将亲出讨，竟亦不行。</p>
<p>谯州刺史湛僧智围魏东豫州，将军彭群、王辩围琅邪，魏敕青、南青二州救琅邪。司州刺史夏侯夔帅壮武将军裴之礼等出义阳道，攻魏平静、穆陵、阴山三关，皆克之。夔，亶之弟；之礼，邃之子也。</p>
<p>魏东清河郡山贼群起，诏以齐州长史房景伯为东清河太守。郡民刘简虎尝无礼于景伯，举家亡去。景伯穷捕，擒之，署其子为西曹掾，令谕山贼。贼以景伯不念旧恶，皆相帅出降。</p>
<p>景伯母崔氏，通经，有明识。贝丘妇人列其子不孝，景伯以白其母，母曰：“吾闻闻名不如见面，山民未知礼义，何足深责！”乃召其母，与之对榻共食，使其子侍立堂下，观景伯供食。未旬日，悔过求还；崔氏曰：“此虽面惭，其心未也，且置之。”凡二十馀日，其子叩头流血，母涕泣乞还，然后听之，卒以孝闻。景伯，法寿之族子也。</p>
<p>二月，秦贼据魏潼关。</p>
<p>庚申，魏东郡民赵显德反，杀太守裴烟，自号都督。</p>
<p>将军成景俊攻魏彭城，魏以前荆州刺史崔孝芬为徐州行台以御之。先是，孝芬坐元义党与卢同等俱除名，及将赴徐州，入辞太后，太后谓孝芬曰：“我与卿姻戚，奈何内头元义车中，称‘此老妪会须去之！’”孝芬曰：“臣蒙国厚恩，实无斯语。假令有之，谁能得闻！若有闻者，此于元义亲密过臣远矣。”太后意解，怅然有愧色。景俊欲堰泗水以灌彭城，孝芬与都督李叔仁等击之，景俊遁还。</p>
<p>三月，甲子，魏主诏将西讨，中外戒严。会秦贼西走，复得潼关，戊辰，诏回驾北讨。其实皆不行。</p>
<p>葛荣久围信都，魏以金紫光禄大夫源子邕为北讨大都督以救之。</p>
<p>初，上作同泰寺，又开大通门以对之，取其反语相协。上晨夕幸寺，皆出入是门。辛未，上幸寺舍身；甲戌，还宫，大赦，改元。</p>
<p>魏齐州广川民刘钧聚众反，自署大行台；清河民房须自署大都督，屯据昌国城。</p>
<p>夏，四月，魏将元斌之讨东郡，斩赵显德。</p>
<p>己酉，柔然头兵可汗遣使入贡于魏，且请讨群贼。魏人畏其反覆，诏以盛暑，且俟后敕。</p>
<p>魏萧宝寅之败也，有司处以死刑，诏免为庶人。雍州刺史杨椿有疾求解，复以宝寅为都督雍、泾等四州诸军事、征西将军、雍州刺史、开府仪同三司、西讨大都督，自关以西皆受节度。椿还乡里，其子昱将适洛阳，椿谓之曰：“当今雍州刺史亦无逾宝寅者，但其上佐，朝廷应遣心膂重人，何得任其牒用！此乃圣朝百虑之一失也。且宝寅不藉刺史为荣，吾观其得州，喜悦特甚，至于赏罚云为，不依常宪，恐有异心。汝今赴京师，当以吾此意启二圣，并白宰辅，更遣长史、司马、防城都督，欲安关中，正须三人耳。如其不遣，必成深忧。”昱面启魏主及太后，皆不听。</p>
<p>五月，丙寅，成景俊攻魏临潼、竹邑，拔之。东宫直阁兰钦攻魏萧城、厥固，拔之，钦斩魏将曹龙牙。</p>
<p>六月，魏都督李叔仁讨刘钧，平之。</p>
<p>秋，七月，魏陈郡民刘获、郑辩反于西华，改元天授，与湛僧智通谋，魏以行东豫州刺史谯国曹世表为东南道行台以讨之，源子恭代世表为东豫州。诸将以贼众强，官军弱，且皆败散之馀，不敢战，欲保城自固。世表方病背肿，舆出，呼统军是云宝谓曰：“湛僧智所以敢深入为寇者，以获、辩皆州民之望，为之内应也。向闻获引兵欲迎僧智，去此八十里；今出其不意，一战可破，获破，则僧智自走矣。”乃选士马付宝，暮出城，比晓而至，击获，大破之，穷讨馀党悉平。僧智闻之，遁还。郑辩与子恭亲旧，亡匿子恭所，世表集将吏面责子恭，收辩，斩之。</p>
<p>魏相州刺史乐安王鉴与北道都督衍共救信都。鉴幸魏多故，阴有异志，遂据鄴叛，降葛荣。</p>
<p>己丑，魏大赦。</p>
<p>初，侍御史辽东高道穆奉使相州，前刺史李世哲奢纵不法，道穆案之。世哲弟神轨用事，道穆兄谦之家奴诉良，神轨收谦之系廷尉。赦将出，神轨启太后先赐谦之死，朝士哀之。</p>
<p>彭群、王辩围琅邪，自夏及秋，魏青州刺史彭城王劭遣司马鹿悆、南青州刺史胡平遣长史刘仁之将兵击群、辩，破之，群战没。劭，勰之子也。</p>
<p>八月，魏遣都督源之邕，李神轨，裴衍攻鄴。子邕行及汤阴，安乐王鉴遣弟斌之夜袭子邕营，不克；子邕乘胜进围鄴城，丁未，拔之，斩鉴，传首洛阳，改姓拓跋氏。魏因遣子邕、裴衍讨葛荣。</p>
<p>九月，秦州城民杜粲杀莫折念生阖门皆尽，粲自行州事。南秦州城民辛琛亦自行州事，遣使诣萧宝寅请降。魏复以宝寅为尚书令，还其旧封。</p>
<p>谯州刺史湛僧智围魏东豫州刺史元庆和于广陵，魏将军元显伯救之，司州刺史夏侯夔自武阳引兵助僧智。冬，十月，夔至城下，庆和举城降。夔以让僧智，僧智曰：“庆和欲降公，不欲降僧智，今往，必乖其意。且僧智所将应募乌合之人，不可御以法；公持军素严，必无侵暴，受降纳附，深得其宜。”夔乃登城，拔魏帜，建梁帜；庆和束兵而出，吏民安堵，获男女四万馀口。</p>
<p>臣光曰：湛僧智可谓君子矣！忘其积时攻战之劳，以授一朝新至之将，知己之短，不掩人之长，功成不取，以济国事，忠且无私，可谓君子矣！</p>
<p>元显伯宵遁，诸军追之，斩获万计。诏以僧智领东豫州刺史，镇广陵。夔引军屯安阳，遣别将屠楚城，由是义阳北道遂与魏绝。</p>
<p>领军曹仲宗、东宫直閤陈庆之攻魏涡阳，诏寻阳太守韦放将兵会之。魏散骑常侍费穆引兵奄至，放营垒未立，麾下止有二百馀人，放免胄下马，据胡床处分，士皆殊死战，莫不一当百，魏兵遂退。放，睿之子也。</p>
<p>魏又遣将军元昭等众五万救涡阳，前军至驼涧，去涡阳四十里。陈庆之欲逆战，韦放以魏之前锋必皆轻锐，不如勿击，待其来至。庆之曰；“魏兵远来疲倦，去我既远，必不见疑，及其未集，须挫其气。诸君若疑，庆之请独取之。”于是帅麾下二百骑进击，破之，魏人惊骇。庆之乃还，与诸将连营而进，背涡阳城与魏军相持。自春至冬，数十百战，将士疲弊。闻魏人欲筑垒于军后，曹仲宗等恐腹背受敌，议引军还。庆之杖节军门曰：“共来至此，涉历一岁，糜费极多。今诸君皆无斗心，唯谋退缩，岂是欲立功名，直聚为抄暴耳！吾闻置兵死地，乃可求生；须虏大合，然后与战。审欲班师，庆之别有密敕，今日犯者，当依敕行之！”仲宗等乃止。</p>
<p>魏人作十三城，欲以控制梁军。庆之衔枚夜出，陷其四城，涡阳城主王纬乞降。韦放简遣降者三十馀人分报魏诸营，陈庆之陈其俘馘，鼓噪随之，魏九城皆溃，追击之，俘斩略尽，尸咽涡水，所降城中男女三万馀口。</p>
<p>萧宝寅之败于泾州也，或劝之归罪洛阳，或曰不若留关中立功自效。行台都令史河间冯景曰：“拥兵不还，此罪将大。”宝寅不从，自念出师累年，糜费不赀，一旦覆败，内不自安；魏朝亦疑之。</p>
<p>中尉郦道元，素名严猛。司州牧汝南王悦嬖人丘念，弄权纵恣，道元收念付狱。悦请之于胡太后，太后敕赦之，道元杀之，并以劾悦。</p>
<p>时宝寅反状已露，悦乃奏以道元为关右大使。宝寅闻之，谓为取己，甚惧，长安轻薄子弟复劝使举兵。宝寅以问河东柳楷，楷曰：“大王，齐明帝子，天下所属，今日之举，实允人望。且谣言‘鸾生十子九子，一子不关中乱。’乱者治也，大王当治关中，何所疑！”道元至阴盘驿，宝寅遣其将郭子恢攻杀之，收殡其尸，表言白贼所害。又上表自理，称为杨椿父子所谮。</p>
<p>宝寅行台郎中武功苏湛，卧病在家，宝寅令湛从母弟开府属天水姜俭说湛曰：“元略受萧衍旨，欲见剿除。道元之来，事不可测。吾不能坐受死亡，今须为身计，不复作魏臣矣。死生荣辱，与卿共之。”湛闻之，举声大哭。俭遽止之，曰：“何得便尔！”湛曰：“我百口今屠灭，云何不哭！”哭数十声，徐谓俭曰：“为我白齐王，王本以穷鸟投入，赖朝廷假王羽翼，荣宠至此。属国步多虞，不能竭忠报德，乃欲乘人间隙，信惑行路无识之语，欲以羸败之兵守关问鼎。今魏德虽衰，天命未改，且王之恩义未洽于民，但见其败，未见有成，苏湛不能以百口为王族灭。”宝寅复使谓曰：“我救死不得不尔，所以不先相白者，恐沮吾计耳。”湛曰：“凡谋大事，当得天下奇才与之从事，今但与长安博徒谋之，此有成理不？湛恐荆棘必生于斋阁，愿赐骸骨归乡里，庶得病死，下见先人。”宝寅素重湛，且知其不为己用，听还武功。</p>
<p>甲寅，宝寅自称齐帝，改元隆绪，赦其所部，署百官。都督长史毛遐，鸿宾之兄也，与鸿宾帅氐、羌起兵于马祗栅以拒宝寅；宝寅遣大将军卢祖迁击之，为遐所杀。宝寅方祀南郊，行即位礼未毕，闻败，色变，不暇整部伍，狼狈而归。以姜俭为尚书左丞，委以心腹。文安周惠达为宝寅使，在洛阳，有司欲收之，惠达逃归长安。宝寅以惠达为光禄勋。</p>
<p>丹阳王萧赞闻宝寅反，惧而出走，趣白鹿山，至河桥，为人所获，魏主知其不预谋，释而尉之。行台郎封伟伯等与关中豪杰谋举兵诛宝寅，事泄而死。</p>
<p>魏以尚书仆射长孙稚为行台以讨宝寅。</p>
<p>正平民薛凤贤反，宗人薛修义亦聚众河东，分据盐池，攻围蒲坂，东西连结以应宝寅。诏都督宗正珍孙讨之。</p>
<p>十一月，丁卯，以护军萧渊藻为北讨都督，镇涡阳。戊辰，以涡阳置西徐州。</p>
<p>葛荣围魏信都，自春及冬，冀州刺史元孚帅励将士，昼夜拒守，粮储既竭，外无救援，己丑，城陷；荣执孚，逐出居民，冻死者什六七。孚兄祐为防城都督，荣大集将士，议其生死。孚兄弟各自引咎，争相为死，都督潘绍等数百人，皆叩头请就法以活使君。荣曰：“此皆魏之忠臣义士。”于是同禁者五百人皆得免。</p>
<p>魏以源子邕为冀州刺史，将兵讨荣；裴衍表请同行，诏许之。子邕上言：“衍行，臣请留；臣行，请留衍；若逼使同行，败在旦夕。”不许，十二月，戊申，行至阳平东北漳水曲，荣帅众十万击之，子邕、衍俱败死。</p>
<p>相州吏民闻冀州已陷，子邕等败，人不自保。相州刺史恒农李神志气自若，抚勉将士，大小致力，葛荣尽锐攻之，卒不能克。</p>
<p>秦州民骆超杀杜粲，请降于魏。</p>
</section>

    <script type="text/x-thebe-config">
    {
        requestKernel: true,
        binderOptions: {
            repo: "binder-examples/jupyter-stacks-datascience",
            ref: "master",
        },
        codeMirrorConfig: {
            theme: "abcdef",
            mode: "python"
        },
        kernelOptions: {
            name: "python3",
            path: "./."
        },
        predefinedOutput: true
    }
    </script>
    <script>kernelName = 'python3'</script>

                </article>
              

              
              
                <footer class="bd-footer-article">
                  
<div class="footer-article-items footer-article__inner">
  
    <div class="footer-article-item"><!-- Previous / next buttons -->
<div class="prev-next-area">
    <a class="left-prev"
       href="chap150.html"
       title="previous page">
      <i class="fa-solid fa-angle-left"></i>
      <div class="prev-next-info">
        <p class="prev-next-subtitle">previous</p>
        <p class="prev-next-title">第150卷</p>
      </div>
    </a>
    <a class="right-next"
       href="chap152.html"
       title="next page">
      <div class="prev-next-info">
        <p class="prev-next-subtitle">next</p>
        <p class="prev-next-title">第152卷</p>
      </div>
      <i class="fa-solid fa-angle-right"></i>
    </a>
</div></div>
  
</div>

                </footer>
              
            </div>
            
            
              
            
          </div>
          <footer class="bd-footer-content">
            
<div class="bd-footer-content__inner container">
  
  <div class="footer-item">
    
<p class="component-author">
By Liang Liu
</p>

  </div>
  
  <div class="footer-item">
    
  <p class="copyright">
    
      © Copyright 2022.
      <br/>
    
  </p>

  </div>
  
  <div class="footer-item">
    
  </div>
  
  <div class="footer-item">
    
  </div>
  
</div>
          </footer>
        

      </main>
    </div>
  </div>
  
  <!-- Scripts loaded after <body> so the DOM is not blocked -->
  <script src="_static/scripts/bootstrap.js?digest=e353d410970836974a52"></script>
<script src="_static/scripts/pydata-sphinx-theme.js?digest=e353d410970836974a52"></script>

  <footer class="bd-footer">
  </footer>
  </body>
</html>