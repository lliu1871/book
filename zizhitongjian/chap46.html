

<!DOCTYPE html>


<html lang="en" >

  <head>
    <meta charset="utf-8" />
    <meta name="viewport" content="width=device-width, initial-scale=1.0" /><meta name="generator" content="Docutils 0.17.1: http://docutils.sourceforge.net/" />

    <title>第46卷 &#8212; 资治通鉴</title>
  
  
  
  <script data-cfasync="false">
    document.documentElement.dataset.mode = localStorage.getItem("mode") || "";
    document.documentElement.dataset.theme = localStorage.getItem("theme") || "light";
  </script>
  
  <!-- Loaded before other Sphinx assets -->
  <link href="_static/styles/theme.css?digest=e353d410970836974a52" rel="stylesheet" />
<link href="_static/styles/bootstrap.css?digest=e353d410970836974a52" rel="stylesheet" />
<link href="_static/styles/pydata-sphinx-theme.css?digest=e353d410970836974a52" rel="stylesheet" />

  
  <link href="_static/vendor/fontawesome/6.1.2/css/all.min.css?digest=e353d410970836974a52" rel="stylesheet" />
  <link rel="preload" as="font" type="font/woff2" crossorigin href="_static/vendor/fontawesome/6.1.2/webfonts/fa-solid-900.woff2" />
<link rel="preload" as="font" type="font/woff2" crossorigin href="_static/vendor/fontawesome/6.1.2/webfonts/fa-brands-400.woff2" />
<link rel="preload" as="font" type="font/woff2" crossorigin href="_static/vendor/fontawesome/6.1.2/webfonts/fa-regular-400.woff2" />

    <link rel="stylesheet" type="text/css" href="_static/pygments.css" />
    <link rel="stylesheet" href="_static/styles/sphinx-book-theme.css?digest=14f4ca6b54d191a8c7657f6c759bf11a5fb86285" type="text/css" />
    <link rel="stylesheet" type="text/css" href="_static/togglebutton.css" />
    <link rel="stylesheet" type="text/css" href="_static/copybutton.css" />
    <link rel="stylesheet" type="text/css" href="_static/mystnb.4510f1fc1dee50b3e5859aac5469c37c29e427902b24a333a5f9fcb2f0b3ac41.css" />
    <link rel="stylesheet" type="text/css" href="_static/sphinx-thebe.css" />
    <link rel="stylesheet" type="text/css" href="_static/proof.css" />
    <link rel="stylesheet" type="text/css" href="_static/design-style.4045f2051d55cab465a707391d5b2007.min.css" />
  
  <!-- Pre-loaded scripts that we'll load fully later -->
  <link rel="preload" as="script" href="_static/scripts/bootstrap.js?digest=e353d410970836974a52" />
<link rel="preload" as="script" href="_static/scripts/pydata-sphinx-theme.js?digest=e353d410970836974a52" />

    <script data-url_root="./" id="documentation_options" src="_static/documentation_options.js"></script>
    <script src="_static/jquery.js"></script>
    <script src="_static/underscore.js"></script>
    <script src="_static/_sphinx_javascript_frameworks_compat.js"></script>
    <script src="_static/doctools.js"></script>
    <script src="_static/clipboard.min.js"></script>
    <script src="_static/copybutton.js"></script>
    <script src="_static/scripts/sphinx-book-theme.js?digest=5a5c038af52cf7bc1a1ec88eea08e6366ee68824"></script>
    <script>let toggleHintShow = 'Click to show';</script>
    <script>let toggleHintHide = 'Click to hide';</script>
    <script>let toggleOpenOnPrint = 'true';</script>
    <script src="_static/togglebutton.js"></script>
    <script>var togglebuttonSelector = '.toggle, .admonition.dropdown';</script>
    <script src="_static/design-tabs.js"></script>
    <script>const THEBE_JS_URL = "https://unpkg.com/thebe@0.8.2/lib/index.js"
const thebe_selector = ".thebe,.cell"
const thebe_selector_input = "pre"
const thebe_selector_output = ".output, .cell_output"
</script>
    <script async="async" src="_static/sphinx-thebe.js"></script>
    <script>DOCUMENTATION_OPTIONS.pagename = 'chap46';</script>
    <link rel="index" title="Index" href="genindex.html" />
    <link rel="search" title="Search" href="search.html" />
    <link rel="next" title="第47卷" href="chap47.html" />
    <link rel="prev" title="第45卷" href="chap45.html" />
  <meta name="viewport" content="width=device-width, initial-scale=1"/>
  <meta name="docsearch:language" content="en"/>
  </head>
  
  
  <body data-bs-spy="scroll" data-bs-target=".bd-toc-nav" data-offset="180" data-bs-root-margin="0px 0px -60%" data-default-mode="">

  
  
  <a class="skip-link" href="#main-content">Skip to main content</a>
  
  <input type="checkbox"
          class="sidebar-toggle"
          name="__primary"
          id="__primary"/>
  <label class="overlay overlay-primary" for="__primary"></label>
  
  <input type="checkbox"
          class="sidebar-toggle"
          name="__secondary"
          id="__secondary"/>
  <label class="overlay overlay-secondary" for="__secondary"></label>
  
  <div class="search-button__wrapper">
    <div class="search-button__overlay"></div>
    <div class="search-button__search-container">
<form class="bd-search d-flex align-items-center"
      action="search.html"
      method="get">
  <i class="fa-solid fa-magnifying-glass"></i>
  <input type="search"
         class="form-control"
         name="q"
         id="search-input"
         placeholder="Search this book..."
         aria-label="Search this book..."
         autocomplete="off"
         autocorrect="off"
         autocapitalize="off"
         spellcheck="false"/>
  <span class="search-button__kbd-shortcut"><kbd class="kbd-shortcut__modifier">Ctrl</kbd>+<kbd>K</kbd></span>
</form></div>
  </div>
  
    <nav class="bd-header navbar navbar-expand-lg bd-navbar">
    </nav>
  
  <div class="bd-container">
    <div class="bd-container__inner bd-page-width">
      
      <div class="bd-sidebar-primary bd-sidebar">
        

  
  <div class="sidebar-header-items sidebar-primary__section">
    
    
    
    
  </div>
  
    <div class="sidebar-primary-items__start sidebar-primary__section">
        <div class="sidebar-primary-item">
  

<a class="navbar-brand logo" href="intro.html">
  
  
  
  
    
    
      
    
    
    <img src="_static/logo.jpg" class="logo__image only-light" alt="Logo image"/>
    <script>document.write(`<img src="_static/logo.jpg" class="logo__image only-dark" alt="Logo image"/>`);</script>
  
  
</a></div>
        <div class="sidebar-primary-item"><nav class="bd-links" id="bd-docs-nav" aria-label="Main">
    <div class="bd-toc-item navbar-nav active">
        
        <ul class="nav bd-sidenav bd-sidenav__home-link">
            <li class="toctree-l1">
                <a class="reference internal" href="intro.html">
                    资治通鉴目录          
                </a>
            </li>
        </ul>
        <ul class="current nav bd-sidenav">
<li class="toctree-l1"><a class="reference internal" href="preface.html">序言</a></li>
<li class="toctree-l1"><a class="reference internal" href="chap1.html">第1卷</a></li>
<li class="toctree-l1"><a class="reference internal" href="chap2.html">第2卷</a></li>
<li class="toctree-l1"><a class="reference internal" href="chap3.html">第3卷</a></li>
<li class="toctree-l1"><a class="reference internal" href="chap4.html">第4卷</a></li>
<li class="toctree-l1"><a class="reference internal" href="chap5.html">第5卷</a></li>
<li class="toctree-l1"><a class="reference internal" href="chap6.html">第6卷</a></li>
<li class="toctree-l1"><a class="reference internal" href="chap7.html">第7卷</a></li>
<li class="toctree-l1"><a class="reference internal" href="chap8.html">第8卷</a></li>
<li class="toctree-l1"><a class="reference internal" href="chap9.html">第9卷</a></li>
<li class="toctree-l1"><a class="reference internal" href="chap10.html">第10卷</a></li>
<li class="toctree-l1"><a class="reference internal" href="chap11.html">第11卷</a></li>
<li class="toctree-l1"><a class="reference internal" href="chap12.html">第12卷</a></li>
<li class="toctree-l1"><a class="reference internal" href="chap13.html">第13卷</a></li>
<li class="toctree-l1"><a class="reference internal" href="chap14.html">第14卷</a></li>
<li class="toctree-l1"><a class="reference internal" href="chap15.html">第15卷</a></li>
<li class="toctree-l1"><a class="reference internal" href="chap16.html">第16卷</a></li>
<li class="toctree-l1"><a class="reference internal" href="chap17.html">第17卷</a></li>
<li class="toctree-l1"><a class="reference internal" href="chap18.html">第18卷</a></li>
<li class="toctree-l1"><a class="reference internal" href="chap19.html">第19卷</a></li>
<li class="toctree-l1"><a class="reference internal" href="chap20.html">第20卷</a></li>
<li class="toctree-l1"><a class="reference internal" href="chap21.html">第21卷</a></li>
<li class="toctree-l1"><a class="reference internal" href="chap22.html">第22卷</a></li>
<li class="toctree-l1"><a class="reference internal" href="chap23.html">第23卷</a></li>
<li class="toctree-l1"><a class="reference internal" href="chap24.html">第24卷</a></li>
<li class="toctree-l1"><a class="reference internal" href="chap25.html">第25卷</a></li>
<li class="toctree-l1"><a class="reference internal" href="chap26.html">第26卷</a></li>
<li class="toctree-l1"><a class="reference internal" href="chap27.html">第27卷</a></li>
<li class="toctree-l1"><a class="reference internal" href="chap28.html">第28卷</a></li>
<li class="toctree-l1"><a class="reference internal" href="chap29.html">第29卷</a></li>
<li class="toctree-l1"><a class="reference internal" href="chap30.html">第30卷</a></li>
<li class="toctree-l1"><a class="reference internal" href="chap31.html">第31卷</a></li>
<li class="toctree-l1"><a class="reference internal" href="chap32.html">第32卷</a></li>
<li class="toctree-l1"><a class="reference internal" href="chap33.html">第33卷</a></li>
<li class="toctree-l1"><a class="reference internal" href="chap34.html">第34卷</a></li>
<li class="toctree-l1"><a class="reference internal" href="chap35.html">第35卷</a></li>
<li class="toctree-l1"><a class="reference internal" href="chap36.html">第36卷</a></li>
<li class="toctree-l1"><a class="reference internal" href="chap37.html">第37卷</a></li>
<li class="toctree-l1"><a class="reference internal" href="chap38.html">第38卷</a></li>
<li class="toctree-l1"><a class="reference internal" href="chap39.html">第39卷</a></li>
<li class="toctree-l1"><a class="reference internal" href="chap40.html">第40卷</a></li>
<li class="toctree-l1"><a class="reference internal" href="chap41.html">第41卷</a></li>
<li class="toctree-l1"><a class="reference internal" href="chap42.html">第42卷</a></li>
<li class="toctree-l1"><a class="reference internal" href="chap43.html">第43卷</a></li>
<li class="toctree-l1"><a class="reference internal" href="chap44.html">第44卷</a></li>
<li class="toctree-l1"><a class="reference internal" href="chap45.html">第45卷</a></li>
<li class="toctree-l1 current active"><a class="current reference internal" href="#">第46卷</a></li>
<li class="toctree-l1"><a class="reference internal" href="chap47.html">第47卷</a></li>
<li class="toctree-l1"><a class="reference internal" href="chap48.html">第48卷</a></li>
<li class="toctree-l1"><a class="reference internal" href="chap49.html">第49卷</a></li>
<li class="toctree-l1"><a class="reference internal" href="chap50.html">第50卷</a></li>
<li class="toctree-l1"><a class="reference internal" href="chap51.html">第51卷</a></li>
<li class="toctree-l1"><a class="reference internal" href="chap52.html">第52卷</a></li>
<li class="toctree-l1"><a class="reference internal" href="chap53.html">第53卷</a></li>
<li class="toctree-l1"><a class="reference internal" href="chap54.html">第54卷</a></li>
<li class="toctree-l1"><a class="reference internal" href="chap55.html">第55卷</a></li>
<li class="toctree-l1"><a class="reference internal" href="chap56.html">第56卷</a></li>
<li class="toctree-l1"><a class="reference internal" href="chap57.html">第57卷</a></li>
<li class="toctree-l1"><a class="reference internal" href="chap58.html">第58卷</a></li>
<li class="toctree-l1"><a class="reference internal" href="chap59.html">第59卷</a></li>
<li class="toctree-l1"><a class="reference internal" href="chap60.html">第60卷</a></li>
<li class="toctree-l1"><a class="reference internal" href="chap61.html">第61卷</a></li>
<li class="toctree-l1"><a class="reference internal" href="chap62.html">第62卷</a></li>
<li class="toctree-l1"><a class="reference internal" href="chap63.html">第63卷</a></li>
<li class="toctree-l1"><a class="reference internal" href="chap64.html">第64卷</a></li>
<li class="toctree-l1"><a class="reference internal" href="chap65.html">第65卷</a></li>
<li class="toctree-l1"><a class="reference internal" href="chap66.html">第66卷</a></li>
<li class="toctree-l1"><a class="reference internal" href="chap67.html">第67卷</a></li>
<li class="toctree-l1"><a class="reference internal" href="chap68.html">第68卷</a></li>
<li class="toctree-l1"><a class="reference internal" href="chap69.html">第69卷</a></li>
<li class="toctree-l1"><a class="reference internal" href="chap70.html">第70卷</a></li>
<li class="toctree-l1"><a class="reference internal" href="chap71.html">第71卷</a></li>
<li class="toctree-l1"><a class="reference internal" href="chap72.html">第72卷</a></li>
<li class="toctree-l1"><a class="reference internal" href="chap73.html">第73卷</a></li>
<li class="toctree-l1"><a class="reference internal" href="chap74.html">第74卷</a></li>
<li class="toctree-l1"><a class="reference internal" href="chap75.html">第75卷</a></li>
<li class="toctree-l1"><a class="reference internal" href="chap76.html">第76卷</a></li>
<li class="toctree-l1"><a class="reference internal" href="chap77.html">第77卷</a></li>
<li class="toctree-l1"><a class="reference internal" href="chap78.html">第78卷</a></li>
<li class="toctree-l1"><a class="reference internal" href="chap79.html">第79卷</a></li>
<li class="toctree-l1"><a class="reference internal" href="chap80.html">第80卷</a></li>
<li class="toctree-l1"><a class="reference internal" href="chap81.html">第81卷</a></li>
<li class="toctree-l1"><a class="reference internal" href="chap82.html">第82卷</a></li>
<li class="toctree-l1"><a class="reference internal" href="chap83.html">第83卷</a></li>
<li class="toctree-l1"><a class="reference internal" href="chap84.html">第84卷</a></li>
<li class="toctree-l1"><a class="reference internal" href="chap85.html">第85卷</a></li>
<li class="toctree-l1"><a class="reference internal" href="chap86.html">第86卷</a></li>
<li class="toctree-l1"><a class="reference internal" href="chap87.html">第87卷</a></li>
<li class="toctree-l1"><a class="reference internal" href="chap88.html">第88卷</a></li>
<li class="toctree-l1"><a class="reference internal" href="chap89.html">第89卷</a></li>
<li class="toctree-l1"><a class="reference internal" href="chap90.html">第90卷</a></li>
<li class="toctree-l1"><a class="reference internal" href="chap91.html">第91卷</a></li>
<li class="toctree-l1"><a class="reference internal" href="chap92.html">第92卷</a></li>
<li class="toctree-l1"><a class="reference internal" href="chap93.html">第93卷</a></li>
<li class="toctree-l1"><a class="reference internal" href="chap94.html">第94卷</a></li>
<li class="toctree-l1"><a class="reference internal" href="chap95.html">第95卷</a></li>
<li class="toctree-l1"><a class="reference internal" href="chap96.html">第96卷</a></li>
<li class="toctree-l1"><a class="reference internal" href="chap97.html">第97卷</a></li>
<li class="toctree-l1"><a class="reference internal" href="chap98.html">第98卷</a></li>
<li class="toctree-l1"><a class="reference internal" href="chap99.html">第99卷</a></li>
<li class="toctree-l1"><a class="reference internal" href="chap100.html">第100卷</a></li>
<li class="toctree-l1"><a class="reference internal" href="chap101.html">第101卷</a></li>
<li class="toctree-l1"><a class="reference internal" href="chap102.html">第102卷</a></li>
<li class="toctree-l1"><a class="reference internal" href="chap103.html">第103卷</a></li>
<li class="toctree-l1"><a class="reference internal" href="chap104.html">第104卷</a></li>
<li class="toctree-l1"><a class="reference internal" href="chap105.html">第105卷</a></li>
<li class="toctree-l1"><a class="reference internal" href="chap106.html">第106卷</a></li>
<li class="toctree-l1"><a class="reference internal" href="chap107.html">第107卷</a></li>
<li class="toctree-l1"><a class="reference internal" href="chap108.html">第108卷</a></li>
<li class="toctree-l1"><a class="reference internal" href="chap109.html">第109卷</a></li>
<li class="toctree-l1"><a class="reference internal" href="chap110.html">第110卷</a></li>
<li class="toctree-l1"><a class="reference internal" href="chap111.html">第111卷</a></li>
<li class="toctree-l1"><a class="reference internal" href="chap112.html">第112卷</a></li>
<li class="toctree-l1"><a class="reference internal" href="chap113.html">第113卷</a></li>
<li class="toctree-l1"><a class="reference internal" href="chap114.html">第114卷</a></li>
<li class="toctree-l1"><a class="reference internal" href="chap115.html">第115卷</a></li>
<li class="toctree-l1"><a class="reference internal" href="chap116.html">第116卷</a></li>
<li class="toctree-l1"><a class="reference internal" href="chap117.html">第117卷</a></li>
<li class="toctree-l1"><a class="reference internal" href="chap118.html">第118卷</a></li>
<li class="toctree-l1"><a class="reference internal" href="chap119.html">第119卷</a></li>
<li class="toctree-l1"><a class="reference internal" href="chap120.html">第120卷</a></li>
<li class="toctree-l1"><a class="reference internal" href="chap121.html">第121卷</a></li>
<li class="toctree-l1"><a class="reference internal" href="chap122.html">第122卷</a></li>
<li class="toctree-l1"><a class="reference internal" href="chap123.html">第123卷</a></li>
<li class="toctree-l1"><a class="reference internal" href="chap124.html">第124卷</a></li>
<li class="toctree-l1"><a class="reference internal" href="chap125.html">第125卷</a></li>
<li class="toctree-l1"><a class="reference internal" href="chap126.html">第126卷</a></li>
<li class="toctree-l1"><a class="reference internal" href="chap127.html">第127卷</a></li>
<li class="toctree-l1"><a class="reference internal" href="chap128.html">第128卷</a></li>
<li class="toctree-l1"><a class="reference internal" href="chap129.html">第129卷</a></li>
<li class="toctree-l1"><a class="reference internal" href="chap130.html">第130卷</a></li>
<li class="toctree-l1"><a class="reference internal" href="chap131.html">第131卷</a></li>
<li class="toctree-l1"><a class="reference internal" href="chap132.html">第132卷</a></li>
<li class="toctree-l1"><a class="reference internal" href="chap133.html">第133卷</a></li>
<li class="toctree-l1"><a class="reference internal" href="chap134.html">第134卷</a></li>
<li class="toctree-l1"><a class="reference internal" href="chap135.html">第135卷</a></li>
<li class="toctree-l1"><a class="reference internal" href="chap136.html">第136卷</a></li>
<li class="toctree-l1"><a class="reference internal" href="chap137.html">第137卷</a></li>
<li class="toctree-l1"><a class="reference internal" href="chap138.html">第138卷</a></li>
<li class="toctree-l1"><a class="reference internal" href="chap139.html">第139卷</a></li>
<li class="toctree-l1"><a class="reference internal" href="chap140.html">第140卷</a></li>
<li class="toctree-l1"><a class="reference internal" href="chap141.html">第141卷</a></li>
<li class="toctree-l1"><a class="reference internal" href="chap142.html">第142卷</a></li>
<li class="toctree-l1"><a class="reference internal" href="chap143.html">第143卷</a></li>
<li class="toctree-l1"><a class="reference internal" href="chap144.html">第144卷</a></li>
<li class="toctree-l1"><a class="reference internal" href="chap145.html">第145卷</a></li>
<li class="toctree-l1"><a class="reference internal" href="chap146.html">第146卷</a></li>
<li class="toctree-l1"><a class="reference internal" href="chap147.html">第147卷</a></li>
<li class="toctree-l1"><a class="reference internal" href="chap148.html">第148卷</a></li>
<li class="toctree-l1"><a class="reference internal" href="chap149.html">第149卷</a></li>
<li class="toctree-l1"><a class="reference internal" href="chap150.html">第150卷</a></li>
<li class="toctree-l1"><a class="reference internal" href="chap151.html">第151卷</a></li>
<li class="toctree-l1"><a class="reference internal" href="chap152.html">第152卷</a></li>
<li class="toctree-l1"><a class="reference internal" href="chap153.html">第153卷</a></li>
<li class="toctree-l1"><a class="reference internal" href="chap154.html">第154卷</a></li>
<li class="toctree-l1"><a class="reference internal" href="chap155.html">第155卷</a></li>
<li class="toctree-l1"><a class="reference internal" href="chap156.html">第156卷</a></li>
<li class="toctree-l1"><a class="reference internal" href="chap157.html">第157卷</a></li>
<li class="toctree-l1"><a class="reference internal" href="chap158.html">第158卷</a></li>
<li class="toctree-l1"><a class="reference internal" href="chap159.html">第159卷</a></li>
<li class="toctree-l1"><a class="reference internal" href="chap160.html">第160卷</a></li>
<li class="toctree-l1"><a class="reference internal" href="chap161.html">第161卷</a></li>
<li class="toctree-l1"><a class="reference internal" href="chap162.html">第162卷</a></li>
<li class="toctree-l1"><a class="reference internal" href="chap163.html">第163卷</a></li>
<li class="toctree-l1"><a class="reference internal" href="chap164.html">第164卷</a></li>
<li class="toctree-l1"><a class="reference internal" href="chap165.html">第165卷</a></li>
<li class="toctree-l1"><a class="reference internal" href="chap166.html">第166卷</a></li>
<li class="toctree-l1"><a class="reference internal" href="chap167.html">第167卷</a></li>
<li class="toctree-l1"><a class="reference internal" href="chap168.html">第168卷</a></li>
<li class="toctree-l1"><a class="reference internal" href="chap169.html">第169卷</a></li>
<li class="toctree-l1"><a class="reference internal" href="chap170.html">第170卷</a></li>
<li class="toctree-l1"><a class="reference internal" href="chap171.html">第171卷</a></li>
<li class="toctree-l1"><a class="reference internal" href="chap172.html">第172卷</a></li>
<li class="toctree-l1"><a class="reference internal" href="chap173.html">第173卷</a></li>
<li class="toctree-l1"><a class="reference internal" href="chap174.html">第174卷</a></li>
<li class="toctree-l1"><a class="reference internal" href="chap175.html">第175卷</a></li>
<li class="toctree-l1"><a class="reference internal" href="chap176.html">第176卷</a></li>
<li class="toctree-l1"><a class="reference internal" href="chap177.html">第177卷</a></li>
<li class="toctree-l1"><a class="reference internal" href="chap178.html">第178卷</a></li>
<li class="toctree-l1"><a class="reference internal" href="chap179.html">第179卷</a></li>
<li class="toctree-l1"><a class="reference internal" href="chap180.html">第180卷</a></li>
<li class="toctree-l1"><a class="reference internal" href="chap181.html">第181卷</a></li>
<li class="toctree-l1"><a class="reference internal" href="chap182.html">第182卷</a></li>
<li class="toctree-l1"><a class="reference internal" href="chap183.html">第183卷</a></li>
<li class="toctree-l1"><a class="reference internal" href="chap184.html">第184卷</a></li>
<li class="toctree-l1"><a class="reference internal" href="chap185.html">第185卷</a></li>
<li class="toctree-l1"><a class="reference internal" href="chap186.html">第186卷</a></li>
<li class="toctree-l1"><a class="reference internal" href="chap187.html">第187卷</a></li>
<li class="toctree-l1"><a class="reference internal" href="chap188.html">第188卷</a></li>
<li class="toctree-l1"><a class="reference internal" href="chap189.html">第189卷</a></li>
<li class="toctree-l1"><a class="reference internal" href="chap190.html">第190卷</a></li>
<li class="toctree-l1"><a class="reference internal" href="chap191.html">第191卷</a></li>
<li class="toctree-l1"><a class="reference internal" href="chap192.html">第192卷</a></li>
<li class="toctree-l1"><a class="reference internal" href="chap193.html">第193卷</a></li>
<li class="toctree-l1"><a class="reference internal" href="chap194.html">第194卷</a></li>
<li class="toctree-l1"><a class="reference internal" href="chap195.html">第195卷</a></li>
<li class="toctree-l1"><a class="reference internal" href="chap196.html">第196卷</a></li>
<li class="toctree-l1"><a class="reference internal" href="chap197.html">第197卷</a></li>
<li class="toctree-l1"><a class="reference internal" href="chap198.html">第198卷</a></li>
<li class="toctree-l1"><a class="reference internal" href="chap199.html">第199卷</a></li>
<li class="toctree-l1"><a class="reference internal" href="chap200.html">第200卷</a></li>
<li class="toctree-l1"><a class="reference internal" href="chap201.html">第201卷</a></li>
<li class="toctree-l1"><a class="reference internal" href="chap202.html">第202卷</a></li>
<li class="toctree-l1"><a class="reference internal" href="chap203.html">第203卷</a></li>
<li class="toctree-l1"><a class="reference internal" href="chap204.html">第204卷</a></li>
<li class="toctree-l1"><a class="reference internal" href="chap205.html">第205卷</a></li>
<li class="toctree-l1"><a class="reference internal" href="chap206.html">第206卷</a></li>
<li class="toctree-l1"><a class="reference internal" href="chap207.html">第207卷</a></li>
<li class="toctree-l1"><a class="reference internal" href="chap208.html">第208卷</a></li>
<li class="toctree-l1"><a class="reference internal" href="chap209.html">第209卷</a></li>
<li class="toctree-l1"><a class="reference internal" href="chap210.html">第210卷</a></li>
<li class="toctree-l1"><a class="reference internal" href="chap211.html">第211卷</a></li>
<li class="toctree-l1"><a class="reference internal" href="chap212.html">第212卷</a></li>
<li class="toctree-l1"><a class="reference internal" href="chap213.html">第213卷</a></li>
<li class="toctree-l1"><a class="reference internal" href="chap214.html">第214卷</a></li>
<li class="toctree-l1"><a class="reference internal" href="chap215.html">第215卷</a></li>
<li class="toctree-l1"><a class="reference internal" href="chap216.html">第216卷</a></li>
<li class="toctree-l1"><a class="reference internal" href="chap217.html">第217卷</a></li>
<li class="toctree-l1"><a class="reference internal" href="chap218.html">第218卷</a></li>
<li class="toctree-l1"><a class="reference internal" href="chap219.html">第219卷</a></li>
<li class="toctree-l1"><a class="reference internal" href="chap220.html">第220卷</a></li>
<li class="toctree-l1"><a class="reference internal" href="chap221.html">第221卷</a></li>
<li class="toctree-l1"><a class="reference internal" href="chap222.html">第222卷</a></li>
<li class="toctree-l1"><a class="reference internal" href="chap223.html">第223卷</a></li>
<li class="toctree-l1"><a class="reference internal" href="chap224.html">第224卷</a></li>
<li class="toctree-l1"><a class="reference internal" href="chap225.html">第225卷</a></li>
<li class="toctree-l1"><a class="reference internal" href="chap226.html">第226卷</a></li>
<li class="toctree-l1"><a class="reference internal" href="chap227.html">第227卷</a></li>
<li class="toctree-l1"><a class="reference internal" href="chap228.html">第228卷</a></li>
<li class="toctree-l1"><a class="reference internal" href="chap229.html">第229卷</a></li>
<li class="toctree-l1"><a class="reference internal" href="chap230.html">第230卷</a></li>
<li class="toctree-l1"><a class="reference internal" href="chap231.html">第231卷</a></li>
<li class="toctree-l1"><a class="reference internal" href="chap232.html">第232卷</a></li>
<li class="toctree-l1"><a class="reference internal" href="chap233.html">第233卷</a></li>
<li class="toctree-l1"><a class="reference internal" href="chap234.html">第234卷</a></li>
<li class="toctree-l1"><a class="reference internal" href="chap235.html">第235卷</a></li>
<li class="toctree-l1"><a class="reference internal" href="chap236.html">第236卷</a></li>
<li class="toctree-l1"><a class="reference internal" href="chap237.html">第237卷</a></li>
<li class="toctree-l1"><a class="reference internal" href="chap238.html">第238卷</a></li>
<li class="toctree-l1"><a class="reference internal" href="chap239.html">第239卷</a></li>
<li class="toctree-l1"><a class="reference internal" href="chap240.html">第240卷</a></li>
<li class="toctree-l1"><a class="reference internal" href="chap241.html">第241卷</a></li>
<li class="toctree-l1"><a class="reference internal" href="chap242.html">第242卷</a></li>
<li class="toctree-l1"><a class="reference internal" href="chap243.html">第243卷</a></li>
<li class="toctree-l1"><a class="reference internal" href="chap244.html">第244卷</a></li>
<li class="toctree-l1"><a class="reference internal" href="chap245.html">第245卷</a></li>
<li class="toctree-l1"><a class="reference internal" href="chap246.html">第246卷</a></li>
<li class="toctree-l1"><a class="reference internal" href="chap247.html">第247卷</a></li>
<li class="toctree-l1"><a class="reference internal" href="chap248.html">第248卷</a></li>
<li class="toctree-l1"><a class="reference internal" href="chap249.html">第249卷</a></li>
<li class="toctree-l1"><a class="reference internal" href="chap250.html">第250卷</a></li>
<li class="toctree-l1"><a class="reference internal" href="chap251.html">第251卷</a></li>
<li class="toctree-l1"><a class="reference internal" href="chap252.html">第252卷</a></li>
<li class="toctree-l1"><a class="reference internal" href="chap253.html">第253卷</a></li>
<li class="toctree-l1"><a class="reference internal" href="chap254.html">第254卷</a></li>
<li class="toctree-l1"><a class="reference internal" href="chap255.html">第255卷</a></li>
<li class="toctree-l1"><a class="reference internal" href="chap256.html">第256卷</a></li>
<li class="toctree-l1"><a class="reference internal" href="chap257.html">第257卷</a></li>
<li class="toctree-l1"><a class="reference internal" href="chap258.html">第258卷</a></li>
<li class="toctree-l1"><a class="reference internal" href="chap259.html">第259卷</a></li>
<li class="toctree-l1"><a class="reference internal" href="chap260.html">第260卷</a></li>
<li class="toctree-l1"><a class="reference internal" href="chap261.html">第261卷</a></li>
<li class="toctree-l1"><a class="reference internal" href="chap262.html">第262卷</a></li>
<li class="toctree-l1"><a class="reference internal" href="chap263.html">第263卷</a></li>
<li class="toctree-l1"><a class="reference internal" href="chap264.html">第264卷</a></li>
<li class="toctree-l1"><a class="reference internal" href="chap265.html">第265卷</a></li>
<li class="toctree-l1"><a class="reference internal" href="chap266.html">第266卷</a></li>
<li class="toctree-l1"><a class="reference internal" href="chap267.html">第267卷</a></li>
<li class="toctree-l1"><a class="reference internal" href="chap268.html">第268卷</a></li>
<li class="toctree-l1"><a class="reference internal" href="chap269.html">第269卷</a></li>
<li class="toctree-l1"><a class="reference internal" href="chap270.html">第270卷</a></li>
<li class="toctree-l1"><a class="reference internal" href="chap271.html">第271卷</a></li>
<li class="toctree-l1"><a class="reference internal" href="chap272.html">第272卷</a></li>
<li class="toctree-l1"><a class="reference internal" href="chap273.html">第273卷</a></li>
<li class="toctree-l1"><a class="reference internal" href="chap274.html">第274卷</a></li>
<li class="toctree-l1"><a class="reference internal" href="chap275.html">第275卷</a></li>
<li class="toctree-l1"><a class="reference internal" href="chap276.html">第276卷</a></li>
<li class="toctree-l1"><a class="reference internal" href="chap277.html">第277卷</a></li>
<li class="toctree-l1"><a class="reference internal" href="chap278.html">第278卷</a></li>
<li class="toctree-l1"><a class="reference internal" href="chap279.html">第279卷</a></li>
<li class="toctree-l1"><a class="reference internal" href="chap280.html">第280卷</a></li>
<li class="toctree-l1"><a class="reference internal" href="chap281.html">第281卷</a></li>
<li class="toctree-l1"><a class="reference internal" href="chap282.html">第282卷</a></li>
<li class="toctree-l1"><a class="reference internal" href="chap283.html">第283卷</a></li>
<li class="toctree-l1"><a class="reference internal" href="chap284.html">第284卷</a></li>
<li class="toctree-l1"><a class="reference internal" href="chap285.html">第285卷</a></li>
<li class="toctree-l1"><a class="reference internal" href="chap286.html">第286卷</a></li>
<li class="toctree-l1"><a class="reference internal" href="chap287.html">第287卷</a></li>
<li class="toctree-l1"><a class="reference internal" href="chap288.html">第288卷</a></li>
<li class="toctree-l1"><a class="reference internal" href="chap289.html">第289卷</a></li>
<li class="toctree-l1"><a class="reference internal" href="chap290.html">第290卷</a></li>
<li class="toctree-l1"><a class="reference internal" href="chap291.html">第291卷</a></li>
<li class="toctree-l1"><a class="reference internal" href="chap292.html">第292卷</a></li>
<li class="toctree-l1"><a class="reference internal" href="chap293.html">第293卷</a></li>
<li class="toctree-l1"><a class="reference internal" href="chap294.html">第294卷</a></li>
</ul>

    </div>
</nav></div>
    </div>
  
  
  <div class="sidebar-primary-items__end sidebar-primary__section">
  </div>
  
  <div id="rtd-footer-container"></div>


      </div>
      
      <main id="main-content" class="bd-main">
        
        

<div class="sbt-scroll-pixel-helper"></div>

          <div class="bd-content">
            <div class="bd-article-container">
              
              <div class="bd-header-article">
<div class="header-article-items header-article__inner">
  
    <div class="header-article-items__start">
      
        <div class="header-article-item"><label class="sidebar-toggle primary-toggle btn btn-sm" for="__primary" title="Toggle primary sidebar" data-bs-placement="bottom" data-bs-toggle="tooltip">
  <span class="fa-solid fa-bars"></span>
</label></div>
      
    </div>
  
  
    <div class="header-article-items__end">
      
        <div class="header-article-item">

<div class="article-header-buttons">





<div class="dropdown dropdown-source-buttons">
  <button class="btn dropdown-toggle" type="button" data-bs-toggle="dropdown" aria-expanded="false" aria-label="Source repositories">
    <i class="fab fa-github"></i>
  </button>
  <ul class="dropdown-menu">
      
      
      
      <li><a href="https://github.com/executablebooks/jupyter-book" target="_blank"
   class="btn btn-sm btn-source-repository-button dropdown-item"
   title="Source repository"
   data-bs-placement="left" data-bs-toggle="tooltip"
>
  

<span class="btn__icon-container">
  <i class="fab fa-github"></i>
  </span>
<span class="btn__text-container">Repository</span>
</a>
</li>
      
      
      
      
      <li><a href="https://github.com/executablebooks/jupyter-book/issues/new?title=Issue%20on%20page%20%2Fchap46.html&body=Your%20issue%20content%20here." target="_blank"
   class="btn btn-sm btn-source-issues-button dropdown-item"
   title="Open an issue"
   data-bs-placement="left" data-bs-toggle="tooltip"
>
  

<span class="btn__icon-container">
  <i class="fas fa-lightbulb"></i>
  </span>
<span class="btn__text-container">Open issue</span>
</a>
</li>
      
  </ul>
</div>






<div class="dropdown dropdown-download-buttons">
  <button class="btn dropdown-toggle" type="button" data-bs-toggle="dropdown" aria-expanded="false" aria-label="Download this page">
    <i class="fas fa-download"></i>
  </button>
  <ul class="dropdown-menu">
      
      
      
      <li><a href="_sources/chap46.md" target="_blank"
   class="btn btn-sm btn-download-source-button dropdown-item"
   title="Download source file"
   data-bs-placement="left" data-bs-toggle="tooltip"
>
  

<span class="btn__icon-container">
  <i class="fas fa-file"></i>
  </span>
<span class="btn__text-container">.md</span>
</a>
</li>
      
      
      
      
      <li>
<button onclick="window.print()"
  class="btn btn-sm btn-download-pdf-button dropdown-item"
  title="Print to PDF"
  data-bs-placement="left" data-bs-toggle="tooltip"
>
  

<span class="btn__icon-container">
  <i class="fas fa-file-pdf"></i>
  </span>
<span class="btn__text-container">.pdf</span>
</button>
</li>
      
  </ul>
</div>




<button onclick="toggleFullScreen()"
  class="btn btn-sm btn-fullscreen-button"
  title="Fullscreen mode"
  data-bs-placement="bottom" data-bs-toggle="tooltip"
>
  

<span class="btn__icon-container">
  <i class="fas fa-expand"></i>
  </span>

</button>


<script>
document.write(`
  <button class="theme-switch-button btn btn-sm btn-outline-primary navbar-btn rounded-circle" title="light/dark" aria-label="light/dark" data-bs-placement="bottom" data-bs-toggle="tooltip">
    <span class="theme-switch" data-mode="light"><i class="fa-solid fa-sun"></i></span>
    <span class="theme-switch" data-mode="dark"><i class="fa-solid fa-moon"></i></span>
    <span class="theme-switch" data-mode="auto"><i class="fa-solid fa-circle-half-stroke"></i></span>
  </button>
`);
</script>

<script>
document.write(`
  <button class="btn btn-sm navbar-btn search-button search-button__button" title="Search" aria-label="Search" data-bs-placement="bottom" data-bs-toggle="tooltip">
    <i class="fa-solid fa-magnifying-glass"></i>
  </button>
`);
</script>

</div></div>
      
    </div>
  
</div>
</div>
              
              

<div id="jb-print-docs-body" class="onlyprint">
    <h1>第46卷</h1>
    <!-- Table of contents -->
    <div id="print-main-content">
        <div id="jb-print-toc">
            
        </div>
    </div>
</div>

              
                
<div id="searchbox"></div>
                <article class="bd-article" role="main">
                  
  <section class="tex2jax_ignore mathjax_ignore" id="id1">
<h1>第46卷<a class="headerlink" href="#id1" title="Permalink to this heading">#</a></h1>
<p><img alt="" src="_images/cover.jpg" /></p>
<p>【汉纪三十八】起柔兆困敦，尽阏逢涒滩，凡九年。</p>
<p>肃宗孝章皇帝上建初元年（丙子，公元七六年）</p>
<p>春，正月，诏兗、豫、徐三州禀赡饥民。上问司徒鲍昱：“何以消复旱灾？”对曰：“陛下始践天位，虽有失得，未能致异。臣前为汝南太守，典治楚事，系者千馀人，恐未能尽当其罪。夫大狱一起，冤者过半。又，诸徙者骨肉离分，孤魂不祀。宜一切还诸徙家。蠲除禁锢，使死生获所，则和气可致。”帝纳其言。校书郎杨终上疏曰：“间者北征匈奴，西开三十六国，百姓频年服役，转输烦费；愁困之民足以感动天地。陛下宜留念省察。”帝下其章，第五伦亦同终议。牟融、饱昱皆以为：“孝子无改父之道。征伐匈奴，屯戍西域，先帝所建，不宜回异。”终复上疏曰：“秦筑长城，功役繁兴；胡亥不革，卒亡四海。故孝元弃珠厓之郡，光武绝西域之国，不以介鳞易我衣裳。鲁文公毁泉台，《春秋》讥之曰：‘先祖为之而己毁之，不如勿居而已，’以其无妨害于民也；襄公作三军，昭公舍之，君子大其复古，以为不舍则有害于民也。今伊吾之役，楼兰之屯兵久而未还，非天意也。”帝从之。丙寅，诏：“二千石勉劝农桑。罪非殊死，须秋案验。有司明慎选举，进柔良，退贪猾，顺时令，理冤狱。”是时承永平故事，吏政尚严切，尚书决事，率近于重。尚书沛国陈宠以帝新即位，宜改前世苛俗，乃上疏曰：“臣闻先王之政，赏不僭，刑不滥。与其不得已，宁僭无滥。往者断狱严明，所以威惩奸慝；奸慝既平，必宜济之以宽。陛下即位，率由此义，数诏群僚，弘崇晏晏，而有司未悉奉承，犹尚深刻。断狱者急于篣格酷烈之痛，执宪者烦于诋欺放滥之文，或因公行私，逞纵威福。夫为政犹张琴瑟，大弦急者小弦绝。陛下宜隆先王之道，荡涤烦苛之法，轻薄棰楚以济群生，全广至德以奉天心。”帝深纳宠言，每事务于宽厚。</p>
<p>酒泉太守段彭等兵会柳中，击车师，攻交河城，斩首三千八百级，获生口三千馀人。北匈奴惊走，车师复降。会关宠已殁，谒者王蒙等欲引兵还；耿恭军吏范羌，时在军中，固请迎恭。诸将不敢前，乃分兵二千人与羌，从山北迎恭，遇大雪丈馀，军仅能至。城中夜闻兵马声，以为虏来，大惊。羌遥呼曰：“我范羌也，汉遣军迎校尉耳。”城中皆称万岁。开门，共相持涕泣。明日，遂相随俱归。虏兵追之，且战且行。吏士素饥困，发疏勒时，尚有二十六人，随路死没，三月至玉门，唯馀十三人，衣屦穿决，形容枯槁。中郎将郑众为恭已下洗沐，易衣冠，上疏奏：“恭以单兵守孤城，当匈奴数万之众，连月逾年，心力困尽，凿山为井，煮弩为粮，前后杀伤丑虏数百千计，卒全忠勇，不为大汉耻，宜蒙显爵，以厉将帅。”恭至雒阳，拜骑都尉。诏悉罢戊、己校尉及都护官，征还班超。超将发还，疏勒举国忧恐；其都尉黎弇曰：“汉使弃我，我必复为龟兹所灭耳，诚不忍见汉使去。”因以刀自刭。超还至于窴，王侯以下皆号泣，曰：“依汉使如父母，诚不可去！”互抱超马脚不得行。超亦欲遂其本志，乃更还疏勒。疏勒两城已降龟兹，而与尉头连兵。超捕斩反者，击破尉头，杀六百馀人，疏勒复安。</p>
<p>甲寅，山阳、山平地震。</p>
<p>东平王苍上便宜三事。帝报书曰：“间吏民奏事亦有此言，但明智浅短，或谓倘是，复虑为非，不知所定。得王深策，恢然意解；思惟嘉谋，以次奉行。特赐王钱五百万。”后帝欲为原陵、显节陵起县邑，苍上疏谏曰：“窃见光武皇帝躬履俭约之行，深睹始终之分，勤勤恳恳，以葬制为言；孝明皇帝大孝无违，承奉遵行。谦德之美，于斯为盛。臣愚以园邑之兴，始自强秦。古者丘陇且不欲其著明，岂况筑郭邑、建都郛哉！上违先帝圣心，下造无益之功，虚费国用，动摇百姓，非所以致和气、祈丰年也。陛下履有虞之至性，追祖祢之深思，臣苍诚伤二帝纯德之美不畅于无穷也。”帝乃止。自是朝廷每有疑政，辄驿使谘问，苍悉心以对，皆见纳用。秋，八月，庚寅，有星孛于天市。</p>
<p>初，益州西部都尉广汉郑纯，为政清洁，化行夷貊，君长感慕，皆奉珍内附；明帝为之置永昌郡，以纯为太守。纯在官十年而卒，后人不能抚循夷人。九月，哀牢王类牢杀守令反，攻博南。</p>
<p>阜陵王延数怀怨望，有告延与子男鲂造逆谋者；上不忍诛，冬十一月，贬延为阜陵侯，食一县，不得与吏民通。</p>
<p>北匈奴皋林温禺犊王将众还居涿邪山，南单于与边郡及乌桓共击破之。是岁，南部大饥，诏禀给之。</p>
<p>肃宗孝章皇帝上建初二年（丁丑，公元七七年）</p>
<p>春，三月，甲辰，罢伊吾卢屯兵，匈奴复遣兵守其地。</p>
<p>永昌、越巂、益州三郡兵及昆明夷卤承等，击哀牢王类牢于博南，大破，斩之。</p>
<p>夏，四月，戊子，诏还坐楚、淮阳事徙者四百馀家。</p>
<p>上欲封爵诸舅，太后不听。会大旱，言事者以为不封外戚之故，有司请依旧典。太后诏曰：“凡言事者，皆欲媚朕以要福耳。昔王氏五侯同日俱封，黄雾四塞，不闻澍雨之应。夫外戚贵盛，鲜不倾覆；故先帝防慎舅氏，不令在枢机之位，又言‘我子不当与先帝子等’，今有司奈何欲以马氏比阴氏乎！且阴卫尉，天下称之，省中御者至门，出不及履，此蘧伯玉之敬也；新阳侯虽刚强，微失理，然有方略，据地谈论，一朝无双；原鹿贞侯，勇猛诚信；此三人者，天下选臣，岂可及哉！马氏不及阴氏远矣。吾不才，夙夜累息，常恐亏先后之法，有毛发之罪吾不释，言之不舍昼夜，而亲属犯之不止，治丧起坟，又不时觉，是吾言之不立而耳目之塞也。</p>
<p>吾为天下母，而身服大练，食不求甘，左右但著帛布，无香蕃之饰者，欲身率下也。以为外亲见之，当伤心自敕，但笑言‘太后素好俭’。前过濯龙门上，见外家问起居者，车如流水，马如游龙，仓头衣绿褠，领袖正白，顾视御者，不及远矣。故不加谴怒，但绝岁用而已，冀以默愧其心，犹懈怠无忧国忘家之虑。知臣莫若君，况亲属乎！吾岂可上负先帝之旨，下亏先人之德，重袭西京败亡之祸哉！”固不许。帝省诏悲叹，复重请曰：“汉兴，舅氏之封侯，犹皇子之为王也。太后诚存谦虚，奈何令臣独不加恩三舅乎！且卫尉年尊，两校尉有大病，如令不讳，使臣长抱刻骨之恨。宜及吉时，不可稽留。”太后报曰：“吾反覆念之，思令两善，岂徒欲获谦让之名而使帝受不外施之嫌哉！昔窦太后欲封王皇后之兄，丞相条侯言：‘高祖约，无军功不侯。’今马氏无功于国，岂得与阴、郭中兴之后等邪！常观富贵之家，禄位重叠，犹再实之木，其根必伤。且人所以愿封侯者，欲上奉祭祀，不求温饱耳；今祭祀则受太官之赐，衣食则蒙御府馀资，斯岂不可足，而必当得一县乎！吾计之孰矣，勿有疑也。夫至孝之行，安亲为上。今数遭变异，谷价数倍，忧惶昼夜，不安坐卧，而欲先营外家之封，违慈母之拳拳乎！吾素刚急，有胸中气，不可不顺也。子之未冠，由于父母，已冠成人，则行子之志。念帝，人君也；吾以未逾三年之故，自吾家族，故得专之。若阴阳调和，边境清静，然后行子之志；吾但当含饴弄孙，不能复关政矣。”上乃止。</p>
<p>太后尝诏三辅：诸马昏亲有属托郡县、干乱吏治者，以法闻。太夫人葬起坟微高，太后以为言，兄卫尉廖等即时减削。其外亲有谦素义行者，辄假借温言，赏以财位；如有纤介，则先见严恪之色，然后加谴。其美车服、不尊法度者，便绝属籍，遣归田里。广平、巨鹿、乐成王，车骑朴素，无金银之饰，帝以白太后，即赐钱各五百万。于是内外从化，被服如一；诸家惶恐，倍于永平时。置织室，蚕于濯龙中，数往观视，以为娱乐。常与帝旦夕言道政事，及教授小王《论语》经书，述叙平生，雍和终日。</p>
<p>马廖虑美业难终，上疏劝成德政曰：“昔元帝罢服官，成帝御浣衣，哀帝去乐府，然而侈费不息，至于衰乱者，百姓从行不从言也。夫改政移风，必有其本。《传》曰：吴王好剑客，百姓多创瘢；楚王好细腰，宫中多饿死。’长安语曰：‘城中好高结，四方高一尺；城中好广眉，四方且半额；城中好大袖，四方全匹帛。’斯言如戏，有切事实。前下制度未几，后稍不行，虽或吏不奉法，良由慢起京师。今陛下素简所安，发自圣性，诚令斯事一竟，则四海诵德，声薰天地，神明可通，况于行令乎！”太后深纳之。</p>
<p>初，安夷县吏略妻卑湳种羌人妇，吏为其夫所杀，安夷长宗延追之出塞。种人恐见诛，遂共杀延而与勒姐、吾良二种相结为寇。于是烧当羌豪滇吾之子迷吾率诸种俱反，败金城太守郝崇。诏以武威太守北地傅育为护羌校尉，自安夷徙居临羌。迷吾又与封养种豪布桥等五万馀人共寇陇西、汉阳。秋，八月，遣行车骑将军马防、长水校尉耿恭将北军五校兵及诸郡射士三万人击之。第五伦上疏曰：“臣愚以为贵戚可封侯以富之，不当任以职事。何者？绳以法则伤恩，私以亲则违宪。伏闻马防今当西征，臣以太后恩仁，陛下至孝，恐卒有纤介，难为意爱。”帝不从。马防等军到冀，布桥等围南部都尉于临洮，防进击，破之，斩首虏四千馀人，遂解临洮围；其众皆降，唯布桥等二万馀人屯望曲谷不下。</p>
<p>十二月，戊寅，有星孛于紫宫。</p>
<p>帝纳窦勋女为贵人，有宠。贵人母，即东海恭王女沘公主也。</p>
<p>第五伦上疏曰：“光武承王莽之馀，颇以严猛为政，后代因之，遂成风化；郡国所举，类多办职俗吏，殊未有宽博之选以应上求者也。陈留令刘豫，冠军令驷协，并以刻薄之姿，务为严苦，吏民愁怨，莫不疾之。而今之议者反以为能，违天心，失经义；非徒应坐豫、协，亦宜谴举者。务进仁贤以任时政，不过数人，则风俗自化矣。臣尝读书记，知秦以酷急亡国，又目见王莽亦以苛法自灭，故勤勤恳恳，实在于此。又闻诸王、主、贵戚，骄奢逾制，京师尚然，何以示远！故曰：‘其身不正，虽令不行。’以身教者从，以言教者讼。”上善之。伦虽天性峭直，然常疾俗吏苛刻，论议每依宽厚云。</p>
<p>肃宗孝章皇帝上建初三年（戊寅，公元七八年）</p>
<p>春，正月，己酉，宗祀明堂，登灵台，赦天下。</p>
<p>马防击布桥，大破之，布桥将种人万馀降，诏征防还。留耿恭击诸未服者，斩首虏千馀人，勒姐、烧何等十三种数万人，皆诣恭降。恭尝以言事忤马防，监营谒者承旨，奏恭不忧军事，坐征下狱，免官。</p>
<p>三月，癸巳，立贵人窦氏为皇后。</p>
<p>初，显宗之世，治虖沱、石臼河，从都虑至羊肠仓，欲令通漕。太原吏民苦役，连年无成，死者不可胜算。帝以郎中邓训为谒者，监领其事。训考量隐括，知其难成，具以上言。夏，四月，己巳，诏罢其役，更用驴辇，岁省费亿万计，全活徒士数千人。训，禹之子也。</p>
<p>闰月，西域假司马班超率疏勒、康居、于窴、拘弥兵一万人攻姑墨石城，破之，斩首七百级。</p>
<p>冬，十二月，丁酉，以马防为车骑将军。</p>
<p>武陵漊中蛮反。</p>
<p>是岁，有司奏遣广平王羡、巨鹿王恭、乐成王党俱就国。上性笃爱，不忍与诸王乖离，遂皆留京师。</p>
<p>肃宗孝章皇帝上建初四年（己卯，公元七九年）</p>
<p>春，二月，庚寅，太尉牟融薨。</p>
<p>夏，四月，戊子，立皇子庆为太子。</p>
<p>己丑，徙巨鹿王恭为江陵王，汝南王畅为梁王，常山王昞为淮阳王。</p>
<p>辛卯，封皇子伉为千乘王，全为平春王。</p>
<p>有司连据旧典，请封诸舅。帝以天下丰稔，方垂无事，癸卯，遂封卫尉廖为顺阳侯，车骑将军防为颍阳侯，执金吾光为许侯。太后闻之曰：“吾少壮时，但慕竹帛，志不顾命。今虽已老，犹戒之在得，故日夜惕厉，思自降损，冀乘此道，不负先帝。所以化导兄弟，共同斯志，欲令瞑目之日，无所复恨，何意老志复不从哉！万年之日长恨矣！”廖等并辞让，愿就关内侯，帝不许。廖等不得已受封爵而上书辞位，帝许之。五月，丙辰，防、廖、光皆以特进就第。</p>
<p>甲戌，以司徒鲍昱为太尉，南阳太守桓虞为司徒。六月，癸丑，皇太后马氏崩。帝既为太后所养，专以马氏为外家，故贾贵人不登极位，贾氏亲族无受宠荣者。及太后崩，但加贵人王赤绶，安车一驷，永巷宫人二百，御府杂帛二万匹，大司农黄金千斤，钱二千万而已。</p>
<p>秋，七月，壬戌，葬明德皇后。</p>
<p>校书郎杨终建言：“宣帝博征群儒，论定《五经》于石渠阁。方今天下少事，学者得成其业，而章句之徒，破环大体。宜如石渠故事，永为后世则。”帝从之。冬，十一月，壬戌，诏太常：“将、大夫、博士、郎官及诸儒会白虎观，议《五经》同异。”使五官中郎将魏应承制问，侍中淳于恭奏，帝亲称制临决，作《白虎议奏》，名儒丁鸿、楼望、成封、桓郁、班固、贾逵及广平王羡皆与焉。固，超之兄也。</p>
<p>肃宗孝章皇帝上建初五年（庚辰，公元八零年）</p>
<p>春，二月，庚辰朔，日有食之。诏举直言极谏。</p>
<p>荆、豫诸郡兵讨漊中蛮，破之。</p>
<p>夏，五月，辛亥，诏曰：“朕思迟直士，侧席异闻，其先至者，各已发愤吐懑，略闻子大夫之志矣。皆欲置于左右，顾问省纳。建武诏书又曰：‘尧试臣以职，不直以言语笔札。’今外官多旷，并可以补任。”</p>
<p>戊辰，太傅赵熹薨。</p>
<p>班超欲遂平西域，上疏请兵曰：“臣窃见先帝欲开西域，故北击匈奴，西使外国，善阝善、于窴即时向化，今拘弥、莎车、疏勒、月氏、乌孙、康居复愿归附，欲共并力，破灭龟兹，平通汉道。若得龟兹，则西域未服者百分之一耳。前世议者皆曰：‘取三十六国，号为断匈奴右臂。’今西域诸国，自日之所入，莫不向化，大小欣欣，贡奉不绝，唯焉耆、龟兹独未服从。臣前与官属三十六人奉使绝域，备遭艰厄，自孤守疏勒，于今五载，胡夷情数，臣颇识之，问其城郭小大，皆言倚汉与依天等。以是效之，则葱领可通，龟兹可伐。今宜拜龟兹侍子白霸为其国王，以步骑数百送之，与诸国连兵，岁月之间，龟兹可禽。以夷狄攻夷狄，计之善者也。臣见莎车、疏勒田地肥广，草故饶衍，不比敦煌、善阝善间也，兵可不费中国而粮食自足。且姑墨、温宿二王，特为龟兹所置，既非其种，更相厌苦，其势必有降者。若二国来降，则龟兹自破。愿下臣章，参考行事，诚有万分，死复何恨！臣超区区特蒙神灵，窃冀未便僵仆，目见西域平定，陛下举万年之觞，荐勋祖庙，布大喜于天下。”书奏，帝知其功可成，议欲给兵。平陵徐幹上疏，愿奋身佐超，帝以幹为假司马，将驰刑及义从千人就超。先是莎车以为汉兵不出，遂降于龟兹，而疏勒都尉番辰亦叛。会徐幹适至，超遂与幹击番辰，大破之，斩首千馀级。欲进攻龟兹，以乌孙兵强，宜因其力，乃上言：“乌孙大国，控弦十万。故武帝妻以公主，至孝宣帝卒得其用。今可遣使招慰，与共合力。”帝纳之。</p>
<p>肃宗孝章皇帝上建初六年（辛巳，公元八一年）</p>
<p>春。二月，辛卯，琅邪孝王京薨。</p>
<p>夏，六月，丙辰，太尉鲍昱薨。</p>
<p>辛未晦，日有食之。</p>
<p>秋，七月，癸巳，以大司农邓彪为太尉。</p>
<p>武都太守廉范迁蜀郡太守。成都民物丰盛，邑宇逼侧，旧制，禁民夜作以防火灾，而更相隐蔽，烧者日属。范乃毁削先令，但严使储水而已。百姓以为便，歌之曰：“廉叔度，来何暮！不禁火，民安作。昔无襦，今五绔。”</p>
<p>帝以沛王等将入朝，遣谒者赐貂裘及太官食物、珍果，又使大鸿胪窦固持节郊迎。帝亲自循行邸第，豫设帷床，其钱帛、器物无不充备。</p>
<p>肃宗孝章皇帝上建初七年（壬午，公元八二年）</p>
<p>春，正月，沛王辅、济南王康、东平王苍、中山王焉、东海王政、琅邪王宇来朝。诏沛、济南、东平、中山王赞拜不名，升殿乃拜，上亲答之，所以宠光荣显，加于前古。每入宫，辄以辇迎，至省阁乃下，上为之兴席改容，皇后亲拜于内，皆鞠躬辞谢不自安。三月，大鸿胪奏遣诸王归国，帝特留东平王苍于京师。</p>
<p>初，明德太后为帝纳扶风宋杨二女为贵人，大贵人生太子庆。梁松弟竦有二女，亦为贵人，小贵人生皇子肇。窦皇后无子，养肇为子。宋贵人有宠于马太后，太后崩，窦皇后宠盛，与母沘阳公主谋陷宋氏，外令兄弟求其纤过，内使御者侦伺得失。宋贵人病，思生兔，令家求之，因诬言欲为厌胜之术，由是太子出居承禄观。夏，六月，甲寅，诏曰：“皇太子有失惑无常之性，不可以奉宗庙。大义灭亲，况降退乎！今废庆为清河王。皇子肇，保育皇后，承训怀衽，今以肇为皇太子。”遂出宋贵人姊妹置丙舍，使小黄门蔡伦案之。二贵人皆饮药自杀，父议郎杨免归本郡。庆时虽幼，亦知避嫌畏祸，言不敢及宋氏；帝更怜之，敕皇后令衣服与太子齐等。，太子亦亲爱庆，入则共室，出则同舆。己未，徙广平王羡为西平王。</p>
<p>秋，八月，饮酎毕，有司复奏遣东平王苍归国，帝乃许之，手诏赐苍曰：“骨肉天性，诚不以远近为亲疏；然数见颜色，情重昔时。念王久劳，思得还休，欲署大鸿胪奏，不忍下笔，顾授小黄门；中心恋恋，恻然不能言。”于是车驾祖送，流涕而诀；复赐乘舆服御，珍宝、舆马，钱布以亿万计。</p>
<p>九月，甲戌，帝幸偃师，东涉卷津，至河内，下诏曰：“车驾行秋稼，观收获，因涉郡界，皆精骑轻行，无它辎重。不得辄修道桥，远离城郭，遣吏逢迎，刺探起居，出入前后，以为烦扰。动务省约，但患不能脱粟瓢饮耳。”己酉，进幸鄴。辛卯，还宫。</p>
<p>冬，十月，癸丑，帝行幸长安，封萧何末孙熊为酂侯。进幸槐里、岐山；又幸长平，御池阳宫，东至高陵。十二月，丁亥，还宫。</p>
<p>东平献王苍疾病，驰遣名医、小黄门侍疾，使者冠盖不绝于道。又置驿马，千里传问起居。</p>
<p>肃宗孝章皇帝上建初八年（癸未，公元八三年）</p>
<p>春，正月，壬辰，王薨。诏告中傅“封上王自建武以来章奏，并集览焉。”遣大鸿胪持节监丧，令四姓小侯、诸国王、主悉会葬。</p>
<p>夏，六月，北匈奴三木楼訾大人稽留斯等率三万馀人款五原塞降。</p>
<p>冬，十二月，甲午，上行幸陈留、梁国、淮阳、颍阳；戊申，还宫。</p>
<p>太子肇之立也，梁氏私相庆；诸窦闻而恶之。皇后欲专名外家，忌梁贵人姊妹，数谮之于帝，渐致疏嫌。是岁，窦氏作飞书，陷梁竦以恶逆，竦遂死狱中，家属徙九真，贵人姊妹以忧死。辞语连及梁松妻舞阴公主，坐徙新城。</p>
<p>顺阳侯马廖，谨笃自守，而性宽缓，不能教勒子弟，皆骄奢不谨。校书郎杨终与廖书，戒之曰；“君位地尊重，海内所望。黄门郎年幼，血气方盛，既无长君退让之风，而要结轻狡无行之客，纵而莫诲，视成任性，览念前往，可为寒心！”廖不能从。防、光兄弟资产巨亿，大起第观，弥亘街路，食客常数百人。防又多牧马畜，赋敛羌、胡。帝不喜之，数加谴敕，所以禁遏甚备。由是权势稍损，宾客亦衰。廖子豫为步兵校尉，投书怨诽。于是有司并奏防、光兄弟奢侈逾僭，浊乱圣化，悉免就国。临上路，诏曰：“舅氏一门俱就国封，四时陵庙无助祭先后者，朕甚伤之，其令许侯思愆田庐，有司勿复请，以慰朕渭阳之情。”光比防稍为谨密，故帝特留之，后复位特进。豫随廖归国，考击物故。后复有诏还廖京师。</p>
<p>诸马既得罪，窦氏益贵盛。皇后兄宪为侍中、虎贲中郎将，弟笃为黄门侍郎，并侍宫省，赏赐累积；喜交通宾客。司空第五伦上疏曰：“臣伏见虎贲中郎将窦宪，椒房之亲，典司禁兵，出入省闼，年盛志美，卑让乐善，此诚其好士交结之方。然诸出入贵戚者，类多瑕衅禁锢之人，尤少守约安贫之节。士大夫无志之徒，更相贩卖，云集其门，盖骄佚所从生也。三辅论议者至云：‘以贵戚废锢，当复以贵戚浣濯之，犹解酲当以酒也。’诐险趣势之徒，诚不可亲近。臣愚愿陛下、中宫严敕宪等闭门自守，无妄交通士大夫，防其未萌，虑于无形，令宪永保福禄，君臣交欢，无纤介之隙，此臣之所至愿也。”宪恃宫掖声势，自王、主及阴、马诸家，莫不畏惮。宪以贱直请夺泌水公主园田，主逼畏不敢计。后帝出过园，指以问宪，宪阴喝不得对。后发觉，帝大怒，召宪切责曰：“深思前过夺主田园时，何用愈赵高指鹿为马！久念使人惊怖。昔永平中，常令阴党、阴博、邓叠三人更相纠察，故诸豪戚莫敢犯法者。今贵主尚见枉夺，何况小民哉！国家弃宪，如孤雏、腐鼠耳！”宪大惧，皇后为毁服深谢，良久乃得解，使以田还主。虽不绳其罪，然亦不授以重任。</p>
<p>〓〓臣光曰：人臣之罪，莫大于欺罔，是以明君疾之。孝章谓窦宪何异指鹿为马，善矣；然卒不能罪宪，则奸臣安所惩哉！夫人主之于臣下，患在不知其奸，苟或知之而复赦之，则不若不知之为愈也。何以言之？彼或为奸而上不之知，犹有所畏；既知而不能讨，彼知其不足畏也，则放纵而无所顾矣！是故知善而不能用，知恶而不能去，人主之深戒也。</p>
<p>下邳周纡为雒阳令，下车，先问大姓主名；吏数闾里豪强以对。纡厉声怒曰：“本问贵戚若马、窦等辈，岂能知此卖菜佣乎！”于是部吏望风旨，争以激切为事，贵戚跼蹐，京师肃清。窦笃夜至止奸亭，亭长霍延拔剑拟笃，肆詈恣口。笃以表闻，诏召司隶校尉、河南尹诣尚书谴问；遣剑戟士收纡，送廷尉诏狱，数日，贳出之。</p>
<p>帝拜班超为将兵长史，以徐幹为军司马，别遣卫侯李邑护送乌孙使者。邑到于窴，值龟兹攻疏勒，恐惧不敢前，因上书陈西域之功不可成，又盛毁超：“拥爱妻，抱爱子，安乐外国，无内顾心。”超闻之叹曰：“身非曾参而有三至之谗，恐见疑于当时矣！”遂去其妻。帝知超忠，乃切责邑曰：“纵超拥爱妻，抱爱子，思归之士千余人，何能尽与超同心乎！”令邑诣超受节度，诏：“若邑任在外者，便留与从事。”超即遣邑将乌孙侍子还京师。徐幹谓超曰：“邑前亲毁君，欲败西域，今何不缘诏书留之，更遣它吏送侍子乎？”超曰：“是何言之陋也！以邑毁超，故今遣之。内省不疚，何恤人言！快意留之，非忠臣也。”</p>
<p>帝以侍中会稽郑弘为大司农。旧交趾七郡贡献转运，皆从东冶泛海而至，风波艰阻，没溺相系。弘奏开零陵、桂阳峤道，自是夷通，遂为常路。在职二年，所息省以亿万计。遭天下旱，边方有警，民食不足，而帑藏殷积。弘又奏宜省贡献，减徭费以利饥民；帝从之。</p>
<p>肃宗孝章皇帝上元和元年（甲申，公元八四年）</p>
<p>春，闰正月，辛丑，济阴悼王长薨。</p>
<p>夏，四月，己卯，分东平国，封献王子尚为任城王。</p>
<p>六月，辛酉，沛献王辅薨。</p>
<p>陈事者多言“郡国贡举，率非功次，故守职益懈而吏事浸疏，咎在州郡。”有诏下公卿朝臣议。大鸿胪韦彪上议曰：“夫国以简贤为务，贤以孝行为首，是以求忠臣必于孝子之门。夫人才行少能相兼，是以孟公绰优于赵、魏老，不可以为滕、薛大夫。忠孝之人，持心近厚；锻练之吏，持心近薄。士宜以才行为先，不可纯以阀阅。然其要归，在于选二千石。二千石贤，则贡举皆得其人矣。”彪又上疏曰：“天下枢要，在于尚书，尚书之选，岂可不重！而间者多从郎官超升此位，虽晓习文法，长于应对，然察察小慧，类无大能。宜鉴啬夫捷急之对，深思绛侯木讷之功也。”帝皆纳之。彪，贤之玄孙也。</p>
<p>秋，七月，丁未，诏曰：“律云：‘掠者唯得榜、笞、立’；又《令丙》，棰长短有数。自往者大狱已来，掠者多酷，钻钅赞之属，惨苦无极。念其痛毒，怵然动心。宜及秋冬治狱，明为其禁。”</p>
<p>八月，甲子，太尉邓彪罢，以大司农郑弘为太尉。</p>
<p>癸酉，诏改元。</p>
<p>丁酉，车驾南巡。诏：“所经道上郡县，无得设储跱。命司空自将徒支柱桥梁。有遣使奉迎，探知起居，二千石当坐。”</p>
<p>九月，辛丑，幸章陵；十月，己未，进幸江陵；还，幸宛。召前临淮太守宛人朱晖，拜尚书仆射。晖在临淮，有善政，民歌之曰：“强直自遂，南阳朱季，吏畏其威，民怀其惠。”时坐法免，家居，故上召而用之。十一月，己丑，车驾还宫。尚书张林上言：“县官经用不足，宜自煮盐，及复修武帝均输之法。”朱晖固执以为不可，曰：“均输之法，与贾贩无异，盐利归官，则下民穷怨，诚非明主所宜行。”帝因发怒切责诸尚书，晖等皆自系狱。三日，诏敕出之，曰：“国家乐闻驳议，黄发无愆。诏书过耳，何故自系！”晖因称病笃，不肯复署议。尚书令以下惶怖，谓晖曰：“今临得谴让，奈何称病，其祸不细！”晖曰：“行年八十，蒙恩得在机密，当以死报。若心知不可，而顺旨雷同，负臣子之义！今耳目无所闻见，伏待死命。”遂闭口不复言。诸尚书不知所为，乃共劾奏晖。帝意解，寝其事。后数日，诏使直事郎问晖起居，太医视疾，太官赐食，晖乃起谢；复赐钱十万，布百匹，衣十领。</p>
<p>鲁国孔僖、涿郡崔因同游太学，相与论：“孝武皇帝，始为天子，崇信圣道，五六年间，号胜文、景；及后恣己，忘其前善。”邻房生梁郁上书，告“骃、僖诽谤先帝，刺讥当世”，事下有司。因诣吏受讯。僖以书自讼曰：“凡言诽谤者，谓实无此事而虚加诬之也。至如孝武皇帝，政之美恶，显在汉史，坦如日月，是为直说书传实事，非虚谤也。夫帝者，为善为恶，天下莫不知，斯皆有以致之，故不可以诛于人也。且陛下即位以来，政教未过而德泽有加，天下所具知也，臣等独何讥刺哉！假使所非实是，则固应悛改，傥其不当，亦宜含容，又何罪焉！陛下不推原大数，深自为计，徒肆私忌以快其意，臣等受戮，死即死耳，顾天下之人，必回视易虑，以此事窥陛下心，自今以后，苟见不可之事，终莫复言者矣。齐桓公亲扬其先君之恶以唱管仲，然后群臣得尽其心，今陛下乃欲为十世之武帝远讳实事，岂不与桓公异哉！臣恐有司卒然见构，衔恨蒙枉，不得自叙，使后世论者擅以陛下有所比方，宁可复使子孙追掩之乎！谨诣阙伏待重诛。”书奏，帝立诏勿问，拜僖兰台令史。</p>
<p>十二月，壬子，诏：“前以妖恶禁锢三属者，一皆蠲除之，但不得在宿卫而已。”</p>
<p>庐江毛义，东平郑均，皆以行义称于乡里。南阳张奉慕义名，往候之，坐定而府檄适至，以义守安阳令，以捧檄而入，喜动颜色，奉心贱之，辞去。后义母死。征辟皆不至，奉乃叹曰：“贤者固不可测。往日之喜，乃为亲屈也。”均兄为县吏，颇受礼遗，均谏不听，乃脱身为佣，岁馀得钱帛，归以与兄曰：“物尽可复得，为吏坐臧，终身捐弃。”兄感其言，遂为廉洁。均仕为尚书，免归。帝下诏褒宠义、均，赐谷各千斛，常以八月长吏差问起居，加赐羊酒。</p>
<p>武威太守孟云上言：“北匈奴复愿与吏民合市。”诏许之。北匈奴大且渠伊莫訾王等驱牛马万馀头来与汉交易，南单于遣轻骑出上郡钞之，大获而还。</p>
<p>帝复遣假司马和恭等将兵八百人诣班超，超因发疏勒、于窴兵击莎车。莎车以赂诱疏勒王忠，忠遂反，从之，西保乌即城。超乃更立其府丞成大为疏勒王，悉发其不反者以攻忠。使人说康居王执忠以归其国，乌即城遂降。</p>
</section>

    <script type="text/x-thebe-config">
    {
        requestKernel: true,
        binderOptions: {
            repo: "binder-examples/jupyter-stacks-datascience",
            ref: "master",
        },
        codeMirrorConfig: {
            theme: "abcdef",
            mode: "python"
        },
        kernelOptions: {
            name: "python3",
            path: "./."
        },
        predefinedOutput: true
    }
    </script>
    <script>kernelName = 'python3'</script>

                </article>
              

              
              
                <footer class="bd-footer-article">
                  
<div class="footer-article-items footer-article__inner">
  
    <div class="footer-article-item"><!-- Previous / next buttons -->
<div class="prev-next-area">
    <a class="left-prev"
       href="chap45.html"
       title="previous page">
      <i class="fa-solid fa-angle-left"></i>
      <div class="prev-next-info">
        <p class="prev-next-subtitle">previous</p>
        <p class="prev-next-title">第45卷</p>
      </div>
    </a>
    <a class="right-next"
       href="chap47.html"
       title="next page">
      <div class="prev-next-info">
        <p class="prev-next-subtitle">next</p>
        <p class="prev-next-title">第47卷</p>
      </div>
      <i class="fa-solid fa-angle-right"></i>
    </a>
</div></div>
  
</div>

                </footer>
              
            </div>
            
            
              
            
          </div>
          <footer class="bd-footer-content">
            
<div class="bd-footer-content__inner container">
  
  <div class="footer-item">
    
<p class="component-author">
By Liang Liu
</p>

  </div>
  
  <div class="footer-item">
    
  <p class="copyright">
    
      © Copyright 2022.
      <br/>
    
  </p>

  </div>
  
  <div class="footer-item">
    
  </div>
  
  <div class="footer-item">
    
  </div>
  
</div>
          </footer>
        

      </main>
    </div>
  </div>
  
  <!-- Scripts loaded after <body> so the DOM is not blocked -->
  <script src="_static/scripts/bootstrap.js?digest=e353d410970836974a52"></script>
<script src="_static/scripts/pydata-sphinx-theme.js?digest=e353d410970836974a52"></script>

  <footer class="bd-footer">
  </footer>
  </body>
</html>