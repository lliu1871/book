

<!DOCTYPE html>


<html lang="en" >

  <head>
    <meta charset="utf-8" />
    <meta name="viewport" content="width=device-width, initial-scale=1.0" /><meta name="generator" content="Docutils 0.17.1: http://docutils.sourceforge.net/" />

    <title>第143卷 &#8212; 资治通鉴</title>
  
  
  
  <script data-cfasync="false">
    document.documentElement.dataset.mode = localStorage.getItem("mode") || "";
    document.documentElement.dataset.theme = localStorage.getItem("theme") || "light";
  </script>
  
  <!-- Loaded before other Sphinx assets -->
  <link href="_static/styles/theme.css?digest=e353d410970836974a52" rel="stylesheet" />
<link href="_static/styles/bootstrap.css?digest=e353d410970836974a52" rel="stylesheet" />
<link href="_static/styles/pydata-sphinx-theme.css?digest=e353d410970836974a52" rel="stylesheet" />

  
  <link href="_static/vendor/fontawesome/6.1.2/css/all.min.css?digest=e353d410970836974a52" rel="stylesheet" />
  <link rel="preload" as="font" type="font/woff2" crossorigin href="_static/vendor/fontawesome/6.1.2/webfonts/fa-solid-900.woff2" />
<link rel="preload" as="font" type="font/woff2" crossorigin href="_static/vendor/fontawesome/6.1.2/webfonts/fa-brands-400.woff2" />
<link rel="preload" as="font" type="font/woff2" crossorigin href="_static/vendor/fontawesome/6.1.2/webfonts/fa-regular-400.woff2" />

    <link rel="stylesheet" type="text/css" href="_static/pygments.css" />
    <link rel="stylesheet" href="_static/styles/sphinx-book-theme.css?digest=14f4ca6b54d191a8c7657f6c759bf11a5fb86285" type="text/css" />
    <link rel="stylesheet" type="text/css" href="_static/togglebutton.css" />
    <link rel="stylesheet" type="text/css" href="_static/copybutton.css" />
    <link rel="stylesheet" type="text/css" href="_static/mystnb.4510f1fc1dee50b3e5859aac5469c37c29e427902b24a333a5f9fcb2f0b3ac41.css" />
    <link rel="stylesheet" type="text/css" href="_static/sphinx-thebe.css" />
    <link rel="stylesheet" type="text/css" href="_static/proof.css" />
    <link rel="stylesheet" type="text/css" href="_static/design-style.4045f2051d55cab465a707391d5b2007.min.css" />
  
  <!-- Pre-loaded scripts that we'll load fully later -->
  <link rel="preload" as="script" href="_static/scripts/bootstrap.js?digest=e353d410970836974a52" />
<link rel="preload" as="script" href="_static/scripts/pydata-sphinx-theme.js?digest=e353d410970836974a52" />

    <script data-url_root="./" id="documentation_options" src="_static/documentation_options.js"></script>
    <script src="_static/jquery.js"></script>
    <script src="_static/underscore.js"></script>
    <script src="_static/_sphinx_javascript_frameworks_compat.js"></script>
    <script src="_static/doctools.js"></script>
    <script src="_static/clipboard.min.js"></script>
    <script src="_static/copybutton.js"></script>
    <script src="_static/scripts/sphinx-book-theme.js?digest=5a5c038af52cf7bc1a1ec88eea08e6366ee68824"></script>
    <script>let toggleHintShow = 'Click to show';</script>
    <script>let toggleHintHide = 'Click to hide';</script>
    <script>let toggleOpenOnPrint = 'true';</script>
    <script src="_static/togglebutton.js"></script>
    <script>var togglebuttonSelector = '.toggle, .admonition.dropdown';</script>
    <script src="_static/design-tabs.js"></script>
    <script>const THEBE_JS_URL = "https://unpkg.com/thebe@0.8.2/lib/index.js"
const thebe_selector = ".thebe,.cell"
const thebe_selector_input = "pre"
const thebe_selector_output = ".output, .cell_output"
</script>
    <script async="async" src="_static/sphinx-thebe.js"></script>
    <script>DOCUMENTATION_OPTIONS.pagename = 'chap143';</script>
    <link rel="index" title="Index" href="genindex.html" />
    <link rel="search" title="Search" href="search.html" />
    <link rel="next" title="第144卷" href="chap144.html" />
    <link rel="prev" title="第142卷" href="chap142.html" />
  <meta name="viewport" content="width=device-width, initial-scale=1"/>
  <meta name="docsearch:language" content="en"/>
  </head>
  
  
  <body data-bs-spy="scroll" data-bs-target=".bd-toc-nav" data-offset="180" data-bs-root-margin="0px 0px -60%" data-default-mode="">

  
  
  <a class="skip-link" href="#main-content">Skip to main content</a>
  
  <input type="checkbox"
          class="sidebar-toggle"
          name="__primary"
          id="__primary"/>
  <label class="overlay overlay-primary" for="__primary"></label>
  
  <input type="checkbox"
          class="sidebar-toggle"
          name="__secondary"
          id="__secondary"/>
  <label class="overlay overlay-secondary" for="__secondary"></label>
  
  <div class="search-button__wrapper">
    <div class="search-button__overlay"></div>
    <div class="search-button__search-container">
<form class="bd-search d-flex align-items-center"
      action="search.html"
      method="get">
  <i class="fa-solid fa-magnifying-glass"></i>
  <input type="search"
         class="form-control"
         name="q"
         id="search-input"
         placeholder="Search this book..."
         aria-label="Search this book..."
         autocomplete="off"
         autocorrect="off"
         autocapitalize="off"
         spellcheck="false"/>
  <span class="search-button__kbd-shortcut"><kbd class="kbd-shortcut__modifier">Ctrl</kbd>+<kbd>K</kbd></span>
</form></div>
  </div>
  
    <nav class="bd-header navbar navbar-expand-lg bd-navbar">
    </nav>
  
  <div class="bd-container">
    <div class="bd-container__inner bd-page-width">
      
      <div class="bd-sidebar-primary bd-sidebar">
        

  
  <div class="sidebar-header-items sidebar-primary__section">
    
    
    
    
  </div>
  
    <div class="sidebar-primary-items__start sidebar-primary__section">
        <div class="sidebar-primary-item">
  

<a class="navbar-brand logo" href="intro.html">
  
  
  
  
    
    
      
    
    
    <img src="_static/logo.jpg" class="logo__image only-light" alt="Logo image"/>
    <script>document.write(`<img src="_static/logo.jpg" class="logo__image only-dark" alt="Logo image"/>`);</script>
  
  
</a></div>
        <div class="sidebar-primary-item"><nav class="bd-links" id="bd-docs-nav" aria-label="Main">
    <div class="bd-toc-item navbar-nav active">
        
        <ul class="nav bd-sidenav bd-sidenav__home-link">
            <li class="toctree-l1">
                <a class="reference internal" href="intro.html">
                    资治通鉴目录          
                </a>
            </li>
        </ul>
        <ul class="current nav bd-sidenav">
<li class="toctree-l1"><a class="reference internal" href="preface.html">序言</a></li>
<li class="toctree-l1"><a class="reference internal" href="chap1.html">第1卷</a></li>
<li class="toctree-l1"><a class="reference internal" href="chap2.html">第2卷</a></li>
<li class="toctree-l1"><a class="reference internal" href="chap3.html">第3卷</a></li>
<li class="toctree-l1"><a class="reference internal" href="chap4.html">第4卷</a></li>
<li class="toctree-l1"><a class="reference internal" href="chap5.html">第5卷</a></li>
<li class="toctree-l1"><a class="reference internal" href="chap6.html">第6卷</a></li>
<li class="toctree-l1"><a class="reference internal" href="chap7.html">第7卷</a></li>
<li class="toctree-l1"><a class="reference internal" href="chap8.html">第8卷</a></li>
<li class="toctree-l1"><a class="reference internal" href="chap9.html">第9卷</a></li>
<li class="toctree-l1"><a class="reference internal" href="chap10.html">第10卷</a></li>
<li class="toctree-l1"><a class="reference internal" href="chap11.html">第11卷</a></li>
<li class="toctree-l1"><a class="reference internal" href="chap12.html">第12卷</a></li>
<li class="toctree-l1"><a class="reference internal" href="chap13.html">第13卷</a></li>
<li class="toctree-l1"><a class="reference internal" href="chap14.html">第14卷</a></li>
<li class="toctree-l1"><a class="reference internal" href="chap15.html">第15卷</a></li>
<li class="toctree-l1"><a class="reference internal" href="chap16.html">第16卷</a></li>
<li class="toctree-l1"><a class="reference internal" href="chap17.html">第17卷</a></li>
<li class="toctree-l1"><a class="reference internal" href="chap18.html">第18卷</a></li>
<li class="toctree-l1"><a class="reference internal" href="chap19.html">第19卷</a></li>
<li class="toctree-l1"><a class="reference internal" href="chap20.html">第20卷</a></li>
<li class="toctree-l1"><a class="reference internal" href="chap21.html">第21卷</a></li>
<li class="toctree-l1"><a class="reference internal" href="chap22.html">第22卷</a></li>
<li class="toctree-l1"><a class="reference internal" href="chap23.html">第23卷</a></li>
<li class="toctree-l1"><a class="reference internal" href="chap24.html">第24卷</a></li>
<li class="toctree-l1"><a class="reference internal" href="chap25.html">第25卷</a></li>
<li class="toctree-l1"><a class="reference internal" href="chap26.html">第26卷</a></li>
<li class="toctree-l1"><a class="reference internal" href="chap27.html">第27卷</a></li>
<li class="toctree-l1"><a class="reference internal" href="chap28.html">第28卷</a></li>
<li class="toctree-l1"><a class="reference internal" href="chap29.html">第29卷</a></li>
<li class="toctree-l1"><a class="reference internal" href="chap30.html">第30卷</a></li>
<li class="toctree-l1"><a class="reference internal" href="chap31.html">第31卷</a></li>
<li class="toctree-l1"><a class="reference internal" href="chap32.html">第32卷</a></li>
<li class="toctree-l1"><a class="reference internal" href="chap33.html">第33卷</a></li>
<li class="toctree-l1"><a class="reference internal" href="chap34.html">第34卷</a></li>
<li class="toctree-l1"><a class="reference internal" href="chap35.html">第35卷</a></li>
<li class="toctree-l1"><a class="reference internal" href="chap36.html">第36卷</a></li>
<li class="toctree-l1"><a class="reference internal" href="chap37.html">第37卷</a></li>
<li class="toctree-l1"><a class="reference internal" href="chap38.html">第38卷</a></li>
<li class="toctree-l1"><a class="reference internal" href="chap39.html">第39卷</a></li>
<li class="toctree-l1"><a class="reference internal" href="chap40.html">第40卷</a></li>
<li class="toctree-l1"><a class="reference internal" href="chap41.html">第41卷</a></li>
<li class="toctree-l1"><a class="reference internal" href="chap42.html">第42卷</a></li>
<li class="toctree-l1"><a class="reference internal" href="chap43.html">第43卷</a></li>
<li class="toctree-l1"><a class="reference internal" href="chap44.html">第44卷</a></li>
<li class="toctree-l1"><a class="reference internal" href="chap45.html">第45卷</a></li>
<li class="toctree-l1"><a class="reference internal" href="chap46.html">第46卷</a></li>
<li class="toctree-l1"><a class="reference internal" href="chap47.html">第47卷</a></li>
<li class="toctree-l1"><a class="reference internal" href="chap48.html">第48卷</a></li>
<li class="toctree-l1"><a class="reference internal" href="chap49.html">第49卷</a></li>
<li class="toctree-l1"><a class="reference internal" href="chap50.html">第50卷</a></li>
<li class="toctree-l1"><a class="reference internal" href="chap51.html">第51卷</a></li>
<li class="toctree-l1"><a class="reference internal" href="chap52.html">第52卷</a></li>
<li class="toctree-l1"><a class="reference internal" href="chap53.html">第53卷</a></li>
<li class="toctree-l1"><a class="reference internal" href="chap54.html">第54卷</a></li>
<li class="toctree-l1"><a class="reference internal" href="chap55.html">第55卷</a></li>
<li class="toctree-l1"><a class="reference internal" href="chap56.html">第56卷</a></li>
<li class="toctree-l1"><a class="reference internal" href="chap57.html">第57卷</a></li>
<li class="toctree-l1"><a class="reference internal" href="chap58.html">第58卷</a></li>
<li class="toctree-l1"><a class="reference internal" href="chap59.html">第59卷</a></li>
<li class="toctree-l1"><a class="reference internal" href="chap60.html">第60卷</a></li>
<li class="toctree-l1"><a class="reference internal" href="chap61.html">第61卷</a></li>
<li class="toctree-l1"><a class="reference internal" href="chap62.html">第62卷</a></li>
<li class="toctree-l1"><a class="reference internal" href="chap63.html">第63卷</a></li>
<li class="toctree-l1"><a class="reference internal" href="chap64.html">第64卷</a></li>
<li class="toctree-l1"><a class="reference internal" href="chap65.html">第65卷</a></li>
<li class="toctree-l1"><a class="reference internal" href="chap66.html">第66卷</a></li>
<li class="toctree-l1"><a class="reference internal" href="chap67.html">第67卷</a></li>
<li class="toctree-l1"><a class="reference internal" href="chap68.html">第68卷</a></li>
<li class="toctree-l1"><a class="reference internal" href="chap69.html">第69卷</a></li>
<li class="toctree-l1"><a class="reference internal" href="chap70.html">第70卷</a></li>
<li class="toctree-l1"><a class="reference internal" href="chap71.html">第71卷</a></li>
<li class="toctree-l1"><a class="reference internal" href="chap72.html">第72卷</a></li>
<li class="toctree-l1"><a class="reference internal" href="chap73.html">第73卷</a></li>
<li class="toctree-l1"><a class="reference internal" href="chap74.html">第74卷</a></li>
<li class="toctree-l1"><a class="reference internal" href="chap75.html">第75卷</a></li>
<li class="toctree-l1"><a class="reference internal" href="chap76.html">第76卷</a></li>
<li class="toctree-l1"><a class="reference internal" href="chap77.html">第77卷</a></li>
<li class="toctree-l1"><a class="reference internal" href="chap78.html">第78卷</a></li>
<li class="toctree-l1"><a class="reference internal" href="chap79.html">第79卷</a></li>
<li class="toctree-l1"><a class="reference internal" href="chap80.html">第80卷</a></li>
<li class="toctree-l1"><a class="reference internal" href="chap81.html">第81卷</a></li>
<li class="toctree-l1"><a class="reference internal" href="chap82.html">第82卷</a></li>
<li class="toctree-l1"><a class="reference internal" href="chap83.html">第83卷</a></li>
<li class="toctree-l1"><a class="reference internal" href="chap84.html">第84卷</a></li>
<li class="toctree-l1"><a class="reference internal" href="chap85.html">第85卷</a></li>
<li class="toctree-l1"><a class="reference internal" href="chap86.html">第86卷</a></li>
<li class="toctree-l1"><a class="reference internal" href="chap87.html">第87卷</a></li>
<li class="toctree-l1"><a class="reference internal" href="chap88.html">第88卷</a></li>
<li class="toctree-l1"><a class="reference internal" href="chap89.html">第89卷</a></li>
<li class="toctree-l1"><a class="reference internal" href="chap90.html">第90卷</a></li>
<li class="toctree-l1"><a class="reference internal" href="chap91.html">第91卷</a></li>
<li class="toctree-l1"><a class="reference internal" href="chap92.html">第92卷</a></li>
<li class="toctree-l1"><a class="reference internal" href="chap93.html">第93卷</a></li>
<li class="toctree-l1"><a class="reference internal" href="chap94.html">第94卷</a></li>
<li class="toctree-l1"><a class="reference internal" href="chap95.html">第95卷</a></li>
<li class="toctree-l1"><a class="reference internal" href="chap96.html">第96卷</a></li>
<li class="toctree-l1"><a class="reference internal" href="chap97.html">第97卷</a></li>
<li class="toctree-l1"><a class="reference internal" href="chap98.html">第98卷</a></li>
<li class="toctree-l1"><a class="reference internal" href="chap99.html">第99卷</a></li>
<li class="toctree-l1"><a class="reference internal" href="chap100.html">第100卷</a></li>
<li class="toctree-l1"><a class="reference internal" href="chap101.html">第101卷</a></li>
<li class="toctree-l1"><a class="reference internal" href="chap102.html">第102卷</a></li>
<li class="toctree-l1"><a class="reference internal" href="chap103.html">第103卷</a></li>
<li class="toctree-l1"><a class="reference internal" href="chap104.html">第104卷</a></li>
<li class="toctree-l1"><a class="reference internal" href="chap105.html">第105卷</a></li>
<li class="toctree-l1"><a class="reference internal" href="chap106.html">第106卷</a></li>
<li class="toctree-l1"><a class="reference internal" href="chap107.html">第107卷</a></li>
<li class="toctree-l1"><a class="reference internal" href="chap108.html">第108卷</a></li>
<li class="toctree-l1"><a class="reference internal" href="chap109.html">第109卷</a></li>
<li class="toctree-l1"><a class="reference internal" href="chap110.html">第110卷</a></li>
<li class="toctree-l1"><a class="reference internal" href="chap111.html">第111卷</a></li>
<li class="toctree-l1"><a class="reference internal" href="chap112.html">第112卷</a></li>
<li class="toctree-l1"><a class="reference internal" href="chap113.html">第113卷</a></li>
<li class="toctree-l1"><a class="reference internal" href="chap114.html">第114卷</a></li>
<li class="toctree-l1"><a class="reference internal" href="chap115.html">第115卷</a></li>
<li class="toctree-l1"><a class="reference internal" href="chap116.html">第116卷</a></li>
<li class="toctree-l1"><a class="reference internal" href="chap117.html">第117卷</a></li>
<li class="toctree-l1"><a class="reference internal" href="chap118.html">第118卷</a></li>
<li class="toctree-l1"><a class="reference internal" href="chap119.html">第119卷</a></li>
<li class="toctree-l1"><a class="reference internal" href="chap120.html">第120卷</a></li>
<li class="toctree-l1"><a class="reference internal" href="chap121.html">第121卷</a></li>
<li class="toctree-l1"><a class="reference internal" href="chap122.html">第122卷</a></li>
<li class="toctree-l1"><a class="reference internal" href="chap123.html">第123卷</a></li>
<li class="toctree-l1"><a class="reference internal" href="chap124.html">第124卷</a></li>
<li class="toctree-l1"><a class="reference internal" href="chap125.html">第125卷</a></li>
<li class="toctree-l1"><a class="reference internal" href="chap126.html">第126卷</a></li>
<li class="toctree-l1"><a class="reference internal" href="chap127.html">第127卷</a></li>
<li class="toctree-l1"><a class="reference internal" href="chap128.html">第128卷</a></li>
<li class="toctree-l1"><a class="reference internal" href="chap129.html">第129卷</a></li>
<li class="toctree-l1"><a class="reference internal" href="chap130.html">第130卷</a></li>
<li class="toctree-l1"><a class="reference internal" href="chap131.html">第131卷</a></li>
<li class="toctree-l1"><a class="reference internal" href="chap132.html">第132卷</a></li>
<li class="toctree-l1"><a class="reference internal" href="chap133.html">第133卷</a></li>
<li class="toctree-l1"><a class="reference internal" href="chap134.html">第134卷</a></li>
<li class="toctree-l1"><a class="reference internal" href="chap135.html">第135卷</a></li>
<li class="toctree-l1"><a class="reference internal" href="chap136.html">第136卷</a></li>
<li class="toctree-l1"><a class="reference internal" href="chap137.html">第137卷</a></li>
<li class="toctree-l1"><a class="reference internal" href="chap138.html">第138卷</a></li>
<li class="toctree-l1"><a class="reference internal" href="chap139.html">第139卷</a></li>
<li class="toctree-l1"><a class="reference internal" href="chap140.html">第140卷</a></li>
<li class="toctree-l1"><a class="reference internal" href="chap141.html">第141卷</a></li>
<li class="toctree-l1"><a class="reference internal" href="chap142.html">第142卷</a></li>
<li class="toctree-l1 current active"><a class="current reference internal" href="#">第143卷</a></li>
<li class="toctree-l1"><a class="reference internal" href="chap144.html">第144卷</a></li>
<li class="toctree-l1"><a class="reference internal" href="chap145.html">第145卷</a></li>
<li class="toctree-l1"><a class="reference internal" href="chap146.html">第146卷</a></li>
<li class="toctree-l1"><a class="reference internal" href="chap147.html">第147卷</a></li>
<li class="toctree-l1"><a class="reference internal" href="chap148.html">第148卷</a></li>
<li class="toctree-l1"><a class="reference internal" href="chap149.html">第149卷</a></li>
<li class="toctree-l1"><a class="reference internal" href="chap150.html">第150卷</a></li>
<li class="toctree-l1"><a class="reference internal" href="chap151.html">第151卷</a></li>
<li class="toctree-l1"><a class="reference internal" href="chap152.html">第152卷</a></li>
<li class="toctree-l1"><a class="reference internal" href="chap153.html">第153卷</a></li>
<li class="toctree-l1"><a class="reference internal" href="chap154.html">第154卷</a></li>
<li class="toctree-l1"><a class="reference internal" href="chap155.html">第155卷</a></li>
<li class="toctree-l1"><a class="reference internal" href="chap156.html">第156卷</a></li>
<li class="toctree-l1"><a class="reference internal" href="chap157.html">第157卷</a></li>
<li class="toctree-l1"><a class="reference internal" href="chap158.html">第158卷</a></li>
<li class="toctree-l1"><a class="reference internal" href="chap159.html">第159卷</a></li>
<li class="toctree-l1"><a class="reference internal" href="chap160.html">第160卷</a></li>
<li class="toctree-l1"><a class="reference internal" href="chap161.html">第161卷</a></li>
<li class="toctree-l1"><a class="reference internal" href="chap162.html">第162卷</a></li>
<li class="toctree-l1"><a class="reference internal" href="chap163.html">第163卷</a></li>
<li class="toctree-l1"><a class="reference internal" href="chap164.html">第164卷</a></li>
<li class="toctree-l1"><a class="reference internal" href="chap165.html">第165卷</a></li>
<li class="toctree-l1"><a class="reference internal" href="chap166.html">第166卷</a></li>
<li class="toctree-l1"><a class="reference internal" href="chap167.html">第167卷</a></li>
<li class="toctree-l1"><a class="reference internal" href="chap168.html">第168卷</a></li>
<li class="toctree-l1"><a class="reference internal" href="chap169.html">第169卷</a></li>
<li class="toctree-l1"><a class="reference internal" href="chap170.html">第170卷</a></li>
<li class="toctree-l1"><a class="reference internal" href="chap171.html">第171卷</a></li>
<li class="toctree-l1"><a class="reference internal" href="chap172.html">第172卷</a></li>
<li class="toctree-l1"><a class="reference internal" href="chap173.html">第173卷</a></li>
<li class="toctree-l1"><a class="reference internal" href="chap174.html">第174卷</a></li>
<li class="toctree-l1"><a class="reference internal" href="chap175.html">第175卷</a></li>
<li class="toctree-l1"><a class="reference internal" href="chap176.html">第176卷</a></li>
<li class="toctree-l1"><a class="reference internal" href="chap177.html">第177卷</a></li>
<li class="toctree-l1"><a class="reference internal" href="chap178.html">第178卷</a></li>
<li class="toctree-l1"><a class="reference internal" href="chap179.html">第179卷</a></li>
<li class="toctree-l1"><a class="reference internal" href="chap180.html">第180卷</a></li>
<li class="toctree-l1"><a class="reference internal" href="chap181.html">第181卷</a></li>
<li class="toctree-l1"><a class="reference internal" href="chap182.html">第182卷</a></li>
<li class="toctree-l1"><a class="reference internal" href="chap183.html">第183卷</a></li>
<li class="toctree-l1"><a class="reference internal" href="chap184.html">第184卷</a></li>
<li class="toctree-l1"><a class="reference internal" href="chap185.html">第185卷</a></li>
<li class="toctree-l1"><a class="reference internal" href="chap186.html">第186卷</a></li>
<li class="toctree-l1"><a class="reference internal" href="chap187.html">第187卷</a></li>
<li class="toctree-l1"><a class="reference internal" href="chap188.html">第188卷</a></li>
<li class="toctree-l1"><a class="reference internal" href="chap189.html">第189卷</a></li>
<li class="toctree-l1"><a class="reference internal" href="chap190.html">第190卷</a></li>
<li class="toctree-l1"><a class="reference internal" href="chap191.html">第191卷</a></li>
<li class="toctree-l1"><a class="reference internal" href="chap192.html">第192卷</a></li>
<li class="toctree-l1"><a class="reference internal" href="chap193.html">第193卷</a></li>
<li class="toctree-l1"><a class="reference internal" href="chap194.html">第194卷</a></li>
<li class="toctree-l1"><a class="reference internal" href="chap195.html">第195卷</a></li>
<li class="toctree-l1"><a class="reference internal" href="chap196.html">第196卷</a></li>
<li class="toctree-l1"><a class="reference internal" href="chap197.html">第197卷</a></li>
<li class="toctree-l1"><a class="reference internal" href="chap198.html">第198卷</a></li>
<li class="toctree-l1"><a class="reference internal" href="chap199.html">第199卷</a></li>
<li class="toctree-l1"><a class="reference internal" href="chap200.html">第200卷</a></li>
<li class="toctree-l1"><a class="reference internal" href="chap201.html">第201卷</a></li>
<li class="toctree-l1"><a class="reference internal" href="chap202.html">第202卷</a></li>
<li class="toctree-l1"><a class="reference internal" href="chap203.html">第203卷</a></li>
<li class="toctree-l1"><a class="reference internal" href="chap204.html">第204卷</a></li>
<li class="toctree-l1"><a class="reference internal" href="chap205.html">第205卷</a></li>
<li class="toctree-l1"><a class="reference internal" href="chap206.html">第206卷</a></li>
<li class="toctree-l1"><a class="reference internal" href="chap207.html">第207卷</a></li>
<li class="toctree-l1"><a class="reference internal" href="chap208.html">第208卷</a></li>
<li class="toctree-l1"><a class="reference internal" href="chap209.html">第209卷</a></li>
<li class="toctree-l1"><a class="reference internal" href="chap210.html">第210卷</a></li>
<li class="toctree-l1"><a class="reference internal" href="chap211.html">第211卷</a></li>
<li class="toctree-l1"><a class="reference internal" href="chap212.html">第212卷</a></li>
<li class="toctree-l1"><a class="reference internal" href="chap213.html">第213卷</a></li>
<li class="toctree-l1"><a class="reference internal" href="chap214.html">第214卷</a></li>
<li class="toctree-l1"><a class="reference internal" href="chap215.html">第215卷</a></li>
<li class="toctree-l1"><a class="reference internal" href="chap216.html">第216卷</a></li>
<li class="toctree-l1"><a class="reference internal" href="chap217.html">第217卷</a></li>
<li class="toctree-l1"><a class="reference internal" href="chap218.html">第218卷</a></li>
<li class="toctree-l1"><a class="reference internal" href="chap219.html">第219卷</a></li>
<li class="toctree-l1"><a class="reference internal" href="chap220.html">第220卷</a></li>
<li class="toctree-l1"><a class="reference internal" href="chap221.html">第221卷</a></li>
<li class="toctree-l1"><a class="reference internal" href="chap222.html">第222卷</a></li>
<li class="toctree-l1"><a class="reference internal" href="chap223.html">第223卷</a></li>
<li class="toctree-l1"><a class="reference internal" href="chap224.html">第224卷</a></li>
<li class="toctree-l1"><a class="reference internal" href="chap225.html">第225卷</a></li>
<li class="toctree-l1"><a class="reference internal" href="chap226.html">第226卷</a></li>
<li class="toctree-l1"><a class="reference internal" href="chap227.html">第227卷</a></li>
<li class="toctree-l1"><a class="reference internal" href="chap228.html">第228卷</a></li>
<li class="toctree-l1"><a class="reference internal" href="chap229.html">第229卷</a></li>
<li class="toctree-l1"><a class="reference internal" href="chap230.html">第230卷</a></li>
<li class="toctree-l1"><a class="reference internal" href="chap231.html">第231卷</a></li>
<li class="toctree-l1"><a class="reference internal" href="chap232.html">第232卷</a></li>
<li class="toctree-l1"><a class="reference internal" href="chap233.html">第233卷</a></li>
<li class="toctree-l1"><a class="reference internal" href="chap234.html">第234卷</a></li>
<li class="toctree-l1"><a class="reference internal" href="chap235.html">第235卷</a></li>
<li class="toctree-l1"><a class="reference internal" href="chap236.html">第236卷</a></li>
<li class="toctree-l1"><a class="reference internal" href="chap237.html">第237卷</a></li>
<li class="toctree-l1"><a class="reference internal" href="chap238.html">第238卷</a></li>
<li class="toctree-l1"><a class="reference internal" href="chap239.html">第239卷</a></li>
<li class="toctree-l1"><a class="reference internal" href="chap240.html">第240卷</a></li>
<li class="toctree-l1"><a class="reference internal" href="chap241.html">第241卷</a></li>
<li class="toctree-l1"><a class="reference internal" href="chap242.html">第242卷</a></li>
<li class="toctree-l1"><a class="reference internal" href="chap243.html">第243卷</a></li>
<li class="toctree-l1"><a class="reference internal" href="chap244.html">第244卷</a></li>
<li class="toctree-l1"><a class="reference internal" href="chap245.html">第245卷</a></li>
<li class="toctree-l1"><a class="reference internal" href="chap246.html">第246卷</a></li>
<li class="toctree-l1"><a class="reference internal" href="chap247.html">第247卷</a></li>
<li class="toctree-l1"><a class="reference internal" href="chap248.html">第248卷</a></li>
<li class="toctree-l1"><a class="reference internal" href="chap249.html">第249卷</a></li>
<li class="toctree-l1"><a class="reference internal" href="chap250.html">第250卷</a></li>
<li class="toctree-l1"><a class="reference internal" href="chap251.html">第251卷</a></li>
<li class="toctree-l1"><a class="reference internal" href="chap252.html">第252卷</a></li>
<li class="toctree-l1"><a class="reference internal" href="chap253.html">第253卷</a></li>
<li class="toctree-l1"><a class="reference internal" href="chap254.html">第254卷</a></li>
<li class="toctree-l1"><a class="reference internal" href="chap255.html">第255卷</a></li>
<li class="toctree-l1"><a class="reference internal" href="chap256.html">第256卷</a></li>
<li class="toctree-l1"><a class="reference internal" href="chap257.html">第257卷</a></li>
<li class="toctree-l1"><a class="reference internal" href="chap258.html">第258卷</a></li>
<li class="toctree-l1"><a class="reference internal" href="chap259.html">第259卷</a></li>
<li class="toctree-l1"><a class="reference internal" href="chap260.html">第260卷</a></li>
<li class="toctree-l1"><a class="reference internal" href="chap261.html">第261卷</a></li>
<li class="toctree-l1"><a class="reference internal" href="chap262.html">第262卷</a></li>
<li class="toctree-l1"><a class="reference internal" href="chap263.html">第263卷</a></li>
<li class="toctree-l1"><a class="reference internal" href="chap264.html">第264卷</a></li>
<li class="toctree-l1"><a class="reference internal" href="chap265.html">第265卷</a></li>
<li class="toctree-l1"><a class="reference internal" href="chap266.html">第266卷</a></li>
<li class="toctree-l1"><a class="reference internal" href="chap267.html">第267卷</a></li>
<li class="toctree-l1"><a class="reference internal" href="chap268.html">第268卷</a></li>
<li class="toctree-l1"><a class="reference internal" href="chap269.html">第269卷</a></li>
<li class="toctree-l1"><a class="reference internal" href="chap270.html">第270卷</a></li>
<li class="toctree-l1"><a class="reference internal" href="chap271.html">第271卷</a></li>
<li class="toctree-l1"><a class="reference internal" href="chap272.html">第272卷</a></li>
<li class="toctree-l1"><a class="reference internal" href="chap273.html">第273卷</a></li>
<li class="toctree-l1"><a class="reference internal" href="chap274.html">第274卷</a></li>
<li class="toctree-l1"><a class="reference internal" href="chap275.html">第275卷</a></li>
<li class="toctree-l1"><a class="reference internal" href="chap276.html">第276卷</a></li>
<li class="toctree-l1"><a class="reference internal" href="chap277.html">第277卷</a></li>
<li class="toctree-l1"><a class="reference internal" href="chap278.html">第278卷</a></li>
<li class="toctree-l1"><a class="reference internal" href="chap279.html">第279卷</a></li>
<li class="toctree-l1"><a class="reference internal" href="chap280.html">第280卷</a></li>
<li class="toctree-l1"><a class="reference internal" href="chap281.html">第281卷</a></li>
<li class="toctree-l1"><a class="reference internal" href="chap282.html">第282卷</a></li>
<li class="toctree-l1"><a class="reference internal" href="chap283.html">第283卷</a></li>
<li class="toctree-l1"><a class="reference internal" href="chap284.html">第284卷</a></li>
<li class="toctree-l1"><a class="reference internal" href="chap285.html">第285卷</a></li>
<li class="toctree-l1"><a class="reference internal" href="chap286.html">第286卷</a></li>
<li class="toctree-l1"><a class="reference internal" href="chap287.html">第287卷</a></li>
<li class="toctree-l1"><a class="reference internal" href="chap288.html">第288卷</a></li>
<li class="toctree-l1"><a class="reference internal" href="chap289.html">第289卷</a></li>
<li class="toctree-l1"><a class="reference internal" href="chap290.html">第290卷</a></li>
<li class="toctree-l1"><a class="reference internal" href="chap291.html">第291卷</a></li>
<li class="toctree-l1"><a class="reference internal" href="chap292.html">第292卷</a></li>
<li class="toctree-l1"><a class="reference internal" href="chap293.html">第293卷</a></li>
<li class="toctree-l1"><a class="reference internal" href="chap294.html">第294卷</a></li>
</ul>

    </div>
</nav></div>
    </div>
  
  
  <div class="sidebar-primary-items__end sidebar-primary__section">
  </div>
  
  <div id="rtd-footer-container"></div>


      </div>
      
      <main id="main-content" class="bd-main">
        
        

<div class="sbt-scroll-pixel-helper"></div>

          <div class="bd-content">
            <div class="bd-article-container">
              
              <div class="bd-header-article">
<div class="header-article-items header-article__inner">
  
    <div class="header-article-items__start">
      
        <div class="header-article-item"><label class="sidebar-toggle primary-toggle btn btn-sm" for="__primary" title="Toggle primary sidebar" data-bs-placement="bottom" data-bs-toggle="tooltip">
  <span class="fa-solid fa-bars"></span>
</label></div>
      
    </div>
  
  
    <div class="header-article-items__end">
      
        <div class="header-article-item">

<div class="article-header-buttons">





<div class="dropdown dropdown-source-buttons">
  <button class="btn dropdown-toggle" type="button" data-bs-toggle="dropdown" aria-expanded="false" aria-label="Source repositories">
    <i class="fab fa-github"></i>
  </button>
  <ul class="dropdown-menu">
      
      
      
      <li><a href="https://github.com/executablebooks/jupyter-book" target="_blank"
   class="btn btn-sm btn-source-repository-button dropdown-item"
   title="Source repository"
   data-bs-placement="left" data-bs-toggle="tooltip"
>
  

<span class="btn__icon-container">
  <i class="fab fa-github"></i>
  </span>
<span class="btn__text-container">Repository</span>
</a>
</li>
      
      
      
      
      <li><a href="https://github.com/executablebooks/jupyter-book/issues/new?title=Issue%20on%20page%20%2Fchap143.html&body=Your%20issue%20content%20here." target="_blank"
   class="btn btn-sm btn-source-issues-button dropdown-item"
   title="Open an issue"
   data-bs-placement="left" data-bs-toggle="tooltip"
>
  

<span class="btn__icon-container">
  <i class="fas fa-lightbulb"></i>
  </span>
<span class="btn__text-container">Open issue</span>
</a>
</li>
      
  </ul>
</div>






<div class="dropdown dropdown-download-buttons">
  <button class="btn dropdown-toggle" type="button" data-bs-toggle="dropdown" aria-expanded="false" aria-label="Download this page">
    <i class="fas fa-download"></i>
  </button>
  <ul class="dropdown-menu">
      
      
      
      <li><a href="_sources/chap143.md" target="_blank"
   class="btn btn-sm btn-download-source-button dropdown-item"
   title="Download source file"
   data-bs-placement="left" data-bs-toggle="tooltip"
>
  

<span class="btn__icon-container">
  <i class="fas fa-file"></i>
  </span>
<span class="btn__text-container">.md</span>
</a>
</li>
      
      
      
      
      <li>
<button onclick="window.print()"
  class="btn btn-sm btn-download-pdf-button dropdown-item"
  title="Print to PDF"
  data-bs-placement="left" data-bs-toggle="tooltip"
>
  

<span class="btn__icon-container">
  <i class="fas fa-file-pdf"></i>
  </span>
<span class="btn__text-container">.pdf</span>
</button>
</li>
      
  </ul>
</div>




<button onclick="toggleFullScreen()"
  class="btn btn-sm btn-fullscreen-button"
  title="Fullscreen mode"
  data-bs-placement="bottom" data-bs-toggle="tooltip"
>
  

<span class="btn__icon-container">
  <i class="fas fa-expand"></i>
  </span>

</button>


<script>
document.write(`
  <button class="theme-switch-button btn btn-sm btn-outline-primary navbar-btn rounded-circle" title="light/dark" aria-label="light/dark" data-bs-placement="bottom" data-bs-toggle="tooltip">
    <span class="theme-switch" data-mode="light"><i class="fa-solid fa-sun"></i></span>
    <span class="theme-switch" data-mode="dark"><i class="fa-solid fa-moon"></i></span>
    <span class="theme-switch" data-mode="auto"><i class="fa-solid fa-circle-half-stroke"></i></span>
  </button>
`);
</script>

<script>
document.write(`
  <button class="btn btn-sm navbar-btn search-button search-button__button" title="Search" aria-label="Search" data-bs-placement="bottom" data-bs-toggle="tooltip">
    <i class="fa-solid fa-magnifying-glass"></i>
  </button>
`);
</script>

</div></div>
      
    </div>
  
</div>
</div>
              
              

<div id="jb-print-docs-body" class="onlyprint">
    <h1>第143卷</h1>
    <!-- Table of contents -->
    <div id="print-main-content">
        <div id="jb-print-toc">
            
        </div>
    </div>
</div>

              
                
<div id="searchbox"></div>
                <article class="bd-article" role="main">
                  
  <section class="tex2jax_ignore mathjax_ignore" id="id1">
<h1>第143卷<a class="headerlink" href="#id1" title="Permalink to this heading">#</a></h1>
<p><img alt="" src="_images/cover.jpg" /></p>
<p>【齐纪九】上章执徐，一年。</p>
<p>东昏侯下永元二年（庚辰，公元五零零年）</p>
<p>春，正月，元会，帝食后方出；朝贺裁竟，即还殿西序寝。自巳至申，百僚陪位，皆僵仆饥甚。比起就会，匆遽而罢。</p>
<p>乙巳，魏大赦，改元景明。</p>
<p>豫州刺史裴叔业闻帝数诛大臣，心不自安；登寿阳城，北望肥水，谓部下曰：“卿等欲富贵乎？我能办之！”及除南兗州，意不乐内徙。会陈显达反。叔业遣司马辽东李元护将兵救建康，实持两端；显达败而还。朝廷疑叔业有异志，叔业亦遣使参察建康消息，众论益疑之。叔业兄子植、飏、粲皆为直阁，在殿中，惧，弃母奔寿阳，说叔业以朝廷必相掩袭，宜早为计。徐世檦等以叔业在边，急则引魏自助，力未能制，白帝遣叔业宗人中书舍人长穆宣旨，许停本任。叔业犹忧畏，而植等说之不已。</p>
<p>叔业遣亲人马文范至襄阳，问萧衍以自安之计，曰：“天下大势可知，恐无复自存之理。不若回面向北，不失作河南公。”衍报曰：“群小用事，岂能及远！计虑回惑，自无所成，唯应送家还都以安慰之。若意外相逼，当勒马步二万直出横江，以断其后，则天下之事，一举可定。若欲北向，彼必遣人相代，以河北一州相处，河南公宁可复得邪！如此，则南归之望绝矣。”叔业沉疑未决，乃遣其子芬之入建康为质，亦遣信诣魏豫州刺史薛真度，问以入魏可不之宜。真度劝其早降，曰：“若事迫而来，则功微赏薄矣。”数遣密信，往来相应和。建康人传叔业叛者不已，芬之惧，复奔寿阳。叔业遂遣芬之及兄女婿杜陵韦伯昕奉表降魏。丁未，魏遣骠骑大将军彭城王勰、东骑将军王肃帅步骑十万赴之；以叔业为使持节、都督豫、雍等五州诸军事、征南将军、豫州刺史，封兰陵郡公。</p>
<p>庚午，下诏讨叔业。二月，丙戌，以卫尉萧懿为豫州刺史。戊戍，魏以彭城王勰为司徒，领扬州刺史，镇寿阳。魏人遣大将军李丑、杨大眼将二千骑入寿阳，又遣奚康生将羽林一千驰赴之。大眼，难当之孙也。</p>
<p>魏兵未渡淮，己亥，裴叔业病卒，僚佐多欲推司马李元护监州，一二日谋不定。前建安戍主安定席法友等以元护非其乡曲，恐有异志，共推裴植监州，秘叔业丧问，教命处分，皆出于植。奚康生至，植乃开门纳魏兵，城库管籥，悉付康生。康生集城内耆旧，宣诏抚赉之。魏以植为兗州刺史，李元护为齐州刺史，席法友为豫州刺史，军主京兆王世弼为南徐州刺史。</p>
<p>巴西民雍道晞聚众万馀逼郡城，巴西太守鲁休烈婴城自守。三月，刘季连遣中兵参军李奉伯帅众五千救之，与郡兵合击道晞，斩之。奉伯欲进讨郡东馀贼，涪令李膺止之曰：“卒惰将骄，乘胜履险，非完策也；不如少缓，更思后计。”奉伯不从，悉众入山，大败而还。</p>
<p>乙卯，遣平西将军崔慧景将水军讨寿阳，帝屏除，出琅邪城送之。帝戎服坐楼上，召慧景单骑进围内，无一人自随者。裁交数言，拜辞而去。慧景既得出，甚喜。</p>
<p>豫州刺史萧懿将步军三万屯小岘，交州刺史李叔献屯合肥。懿遣裨将胡松、李导士帅众万馀屯死虎。骠骑司马陈伯之将水军溯淮而上，以逼寿阳，军于硖石。寿阳士民多谋应齐者。</p>
<p>魏奚康生降御内外，闭城一月，援军乃至。丙申，彭城王勰、王肃击松、伯之等，大破之，进攻合肥，生擒叔献。统军宇文福言于勰曰：“建安，淮南重镇，彼此要冲，得之，则义阳易图；不得，则寿阳难保。”勰然之，使福攻建安，建安戍主胡景略面缚出降。</p>
<p>己亥，魏皇弟恌卒。崔慧景之发建康也，其子觉为直阁将军，密与之约，慧景至广陵，觉走从之。慧景过广陵数十里，召会诸军主曰：“吾荷三帝厚恩，当顾托之重。幼主昏狂，朝廷坏乱；危而不扶，责在今日。欲与诸君共建大功以安社稷，何如？”众皆响应，于是还军向广陵。司马崔恭祖守广陵城，开门纳之。帝闻变，壬子，假右卫将军左兴盛节，督建康水陆诸军以讨之。慧景停广陵二日，即收众济江。</p>
<p>初，南徐、兗二州刺史江夏王宝玄娶徐孝嗣女为妃，孝嗣诛，诏令离婚，宝玄恨望。慧景遣使奉宝玄为主，宝玄斩其使，因发将吏守城，帝遣马军主戚平、外监黄林夫助镇京口。慧景将渡江，宝玄密与相应，杀司马孔矜、典签吕承绪及平、林夫，开门纳慧景，使长史沈佚之、咨议柳憕分部军众。宝玄乘八舆，手执绛麾，随慧景向建康。台遣骁骑将军张佛护、直阁将军徐元称等六将据竹里，为数城以拒之。宝玄遣信谓佛护曰：“身自还朝，君何意苦相断遏？”佛护对曰：“小人荷国重恩，使于此创立小戍。殿下还朝，但自直过，岂敢断遏！”遂射慧景军，因合战。崔觉、崔恭祖将前锋，皆荒伧善战，又轻行不蒸食，以数舫缘江载酒贪为军粮，每见台军城中烟火起，辄尽力攻之。台军不复得食，以此饥困。元称等议，欲降，佛护不可。恭祖等进攻城，拔之，斩佛护。徐元称降，馀四军主皆死。</p>
<p>乙卯，遣中领军王莹都督众军，据湖头筑垒，上带蒋山西岩实甲数万。莹，诞之从曾孙也。慧景至查硎，竹塘人万副儿说慧景曰：“今平路皆为台军所断，不可议进；唯宜从蒋山龙尾上，出其不意耳。”慧景从之，分遣千馀人，鱼贯缘山自西岩夜下，鼓叫临城中。台军惊恐，即时奔散。帝又遣右卫将军左兴盛帅台内三万人拒慧景于北篱门，兴盛望风退走。</p>
<p>甲子，慧景入乐游苑，崔恭祖帅轻骑十馀突入北掖门，乃复出。宫门皆闭，慧景引众围之。于是东府、石头、白下、新亭诸城皆溃。左兴盛走，不得入宫，逃淮渚荻舫中，慧景擒杀之。宫中遣兵出荡，不克。慧景烧兰台府署为战场。守卫尉萧畅屯南掖门，处分城内，随方应拒，众心稍安。慧景称宣德太后令，废帝为吴王。</p>
<p>陈显达之反也，帝复召诸王侯入宫。巴陵王昭胄惩永泰之难，与弟永新侯昭颖诈为沙门，逃于江西。昭胄，子良之子也。及慧景举兵，昭胄兄弟出赴之。慧景意更向昭胄，犹豫未知所立。</p>
<p>竹里之捷，崔觉与崔恭祖争功，慧景不能决。恭祖劝慧景以火箭烧北掖楼。慧景以大事垂定，后若更造，费用功多，不从。慧景性好谈义，兼解佛理，顿法轮寺，对客高谈，恭祖深怀怨望。时豫州刺史萧懿将兵在小岘，帝遣密使告之。懿方食，投箸而起，帅军主胡松、李居士等数千人自采石济江，顿越城举火，城中鼓叫称庆。恭祖先劝慧景遣二千人断西岸兵，令不得渡。慧景以城旦夕降，外救自然应散，不从。至是，恭祖请击懿军，又不许；独遣崔觉将精手数千人渡南岸。懿军昧旦进战，数合，士皆致死，觉大败，赴淮死者二千馀人。觉单马退，开桁阻淮。恭祖掠得东宫女伎，觉逼夺之。恭祖积忿恨，其夜，与慧景骁将刘灵运诣城降，众心离坏。</p>
<p>夏，四月，癸酉，慧景将腹心数人潜去，欲北渡江；城北诸军不知，犹为拒战。城中出荡，杀数百人。懿军渡北岸，慧景馀众皆走。慧景围城凡十二日而败，从者于道稍散，单骑至蟹浦，为渔人所斩，以头内鳅篮，担送建康。恭祖系尚方，少时杀之。觉亡命为道人，捕获，伏诛。</p>
<p>宝玄初至建康，军于东城，士民多往投集。慧景败，收得朝野投宝玄及慧景人名，帝令烧之，曰：“江夏尚尔，岂可复罪馀人！”宝玄逃亡数日，乃出。帝召入后堂，以步障裹之，令左右数十人鸣鼓角驰绕其外，遣人谓宝玄曰：“汝近围我亦如此耳。”</p>
<p>初，慧景欲交处士何点，点不顾。及围建康，逼召点。点往赴其军，终日谈义，不及军事。慧景败，帝欲杀点。萧畅谓茹法珍曰：“点若不诱贼共讲，未易可量。以此言之，乃应得封！”帝乃止。点，胤之兄也。</p>
<p>萧懿既去小岘，王肃亦还洛阳。荒人往来者妄云肃复谋归国；五月，乙巳，诏以肃为都督豫、徐、司三州诸军事、豫州刺史、西丰公。</p>
<p>己酉，江夏王宝玄伏诛。</p>
<p>壬子，大赦。</p>
<p>六月，丙子，魏彭城王勰进位大司马，领司徒；王肃加开府仪同三司。</p>
<p>太阳蛮田育丘等二万八千户附于魏，魏置四郡十八县。</p>
<p>乙丑，曲赦建康、南徐、兗二州。先是，崔慧景既平，诏赦其党。而嬖幸用事，不依诏书，无罪而家富者，皆诬为贼党，杀而籍其赀；实附贼而盆者皆不问。或谓中书舍人王咺之云：“赦书无信，人情大恶。”咺之曰：“正当复有赦耳。”由是再赦。既而嬖幸诛纵亦如初。</p>
<p>是时，帝所宠左右凡三十一人，黄门十人。直阁、骁骑将军徐世忄剽素为帝所委任，凡有杀戮，皆在其手。及陈显达事起，加辅国将军；虽用护军崔慧景为都督，而兵权实在世忄剽。世忄剽亦知帝昏纵，密谓其党茹法珍、梅虫儿曰：“何世天子无要人，但侬货主恶耳！”法珍等与之争权，以白帝。帝稍恶其凶强，遣禁兵杀之，世忄剽拒战而死。自是法珍、虫儿用事，并为外监，口称诏敕；王咺之专掌文翰，与相脣齿。</p>
<p>帝呼所幸潘贵妃父宝庆及茹法珍为阿丈，梅虫儿及俞灵韵为阿兄。帝与法珍等俱诣宝庆家，躬身汲水，助豆人作膳。宝庆恃势作奸，富人悉诬以罪，田宅赀财，莫不启乞。一家被陷，祸及亲邻。又虑后患，尽杀其男口。</p>
<p>帝数往诸刀敕家游宴，有吉凶辄往庆吊。</p>
<p>奄人王宝孙，年十三四，号“伥子”，最有宠，参预朝政，虽王咺之、梅虫儿之徒亦下之；控制大臣，移易诏敕，乃至骑马入殿，诋诃天子；公卿见之，莫不慑息焉。</p>
<p>吐谷浑王伏连筹事魏尽礼，而居其国，置百官，皆如天子之制，称制于其邻国。魏主遣使责而宥之。</p>
<p>冠军将军、骠骑司马陈伯之再引兵攻寿阳，魏彭城王勰拒之。援军未至，汝阴太守傅永将郡兵三千救寿阳。伯之防淮口甚固，永去淮口二十馀里，牵船上汝水南岸，以水牛挽之，直南趣淮，下船即渡；适上南岸，齐兵亦至。会夜，永潜进入城，勰喜甚，曰：“吾北望已久，恐洛阳难可复见，不意卿能至也。”勰令永引兵入城，永曰：“永之此来，欲以却敌；若如教旨，乃是与殿下同受功围，岂救援之意！”遂军于城外。</p>
<p>秋，八月，乙酉，勰部分将士，与永并势击伯之于肥口，大破之，斩首九千，俘获一万。伯之脱身遁还，淮南遂入于魏。</p>
<p>魏遣镇南将军元英将兵救淮南，未至，伯之已败，魏主召勰还洛阳。勰累表辞大司马、领司徒，乞还中山；魏主不许。以元英行扬州事，寻以王肃为都督淮南诸军事、扬州刺史，持节代之。</p>
<p>甲辰，夜，后宫火。时帝出未还，宫内人不得出，外人不敢辄开；比及开，死者相枕，烧三千馀间。</p>
<p>时嬖幸之徒皆号为鬼。有赵鬼者，能读《西京赋》，言于帝曰：“柏梁既灾，建章是营。”帝乃大起芳乐、玉寿等诸殿以麝香涂壁，刻画装饰，穷极绮丽。役者自夜达晓，犹不副速。</p>
<p>后宫服御，极选珍奇，府库旧物，不复周用。贵市民间金宝，价皆数倍。建康酒租皆折使输金，犹不能足。凿金为莲华以帖地，令潘妃行其上，曰：“此步步生莲华也。”又订出雉头、鹤氅、白鹭缞。嬖幸因缘为奸利，课一输十。又各就州县求人为输，准取见直，不为输送，守宰皆不敢言，重更科敛。如此相仍，前后不息。百姓困尽，号泣道路。</p>
<p>军主吴子阳等出三关侵魏，九月，与魏东豫州刺史田益宗战于长风城，子阳等败还。</p>
<p>萧懿之入援也，萧衍驰使所亲虞安福说懿曰：“诛贼之后，则有不赏之功。当明君贤主，尚或难立；况于乱朝，何以自免！若贼灭之后，仍勒兵入宫，行伊、霍故事，此万世一时。若不欲尔，便放表还历阳，托以外拒为事，则威振内外，谁敢不从！一朝放兵，受其厚爵，高而无民，必生后悔。”长史徐曜甫亦苦劝之，懿并不从。</p>
<p>崔慧景死，懿为尚书令。有弟九人：敷、衍、畅、融、宏、伟、秀、憺、恢。懿以元勋居朝右，畅为卫尉，掌管籥。时帝出入无度，或劝懿因其出门，举兵废之；懿不听。嬖臣茹法珍、王咺之等惮懿威权，说帝曰：“懿将行隆昌故事，陛下命在晷刻。”帝然之。徐曜甫知之，密具舟江渚，劝懿西奔襄阳。懿曰：“自古皆有死，岂有叛走尚书令邪！”懿弟侄咸为之备。冬，十月，己卯，帝赐懿药于省中。懿且死，曰：“家弟在雍，深为朝廷忧之。”懿弟侄皆亡匿于里巷，无人发之者；唯融捕得，诛之。</p>
<p>丁亥，魏以彭城王勰为司徒，录尚书事；勰固辞，不免。勰雅好恬素，不乐势利。高祖重其事干，故委以权任，虽有遗诏，复为世宗所留。勰每乖情愿，常凄然叹息。为人美风仪，端严若神，折旋合度，出入言笑，观者忘疲。敦尚文史，物务之暇，披览不辍。小心谨慎，初无过失；虽闲居独处，亦无惰容。爱敬儒雅，倾心礼待。清正俭素，门无私谒。</p>
<p>十一月，己亥，魏东荆州刺史桓晖入寇，拔下笮戍，归之者二千馀户。晖，诞之子也。</p>
<p>初，帝疑雍州刺史萧衍有异志。直后荥阳郑植弟绍叔为衍宁蛮长史，帝使植以候绍叔为名，往刺衍。绍叔知之，密以白衍，衍置酒绍叔家，戏植曰：“朝廷遣卿见图，今日闲宴，是可取良会也。”宾主大笑。又令植历观城隍、府库、士马、器械、舟舰，植退，谓绍叔曰：“雍州实力，未易图也。”绍叔曰：“兄还，具为天子言之：若取雍州，绍叔请以此众一战！”送植于南岘，相持恸哭而别。</p>
<p>及懿死，衍闻之，夜召张弘策、吕僧珍、长史王茂、别驾柳庆远、功曹吉士瞻等入宅定议。茂，天生之子；庆远，元景之弟子也。乙巳，衍集僚佐谓曰：“昏主暴虐，恶逾于纣，当与卿等共除之！”是日，建牙集众，得甲士万馀人，马千馀匹，船三千艘。出檀溪竹木装舰，葺之以茅，事皆立办。诸将争橹，吕僧珍出先所具者，每船付二张，争者乃息。</p>
<p>是时，南康王宝融为荆州刺史，西中郎长史萧颖胄行府州事，帝遣辅国将军、巴西梓潼二郡太守刘山阳将兵三千之官，就颖胄兵使袭襄阳。衍知其谋，遣参军王天虎诣江陵，遍与州府书，声云：“山阳西上，并袭荆、雍。”衍因谓诸将佐曰：“荆州素畏襄阳人，加以脣亡齿寒，宁不暗同邪！我合荆、雍之兵，鼓行而东，虽使韩、白复生，不能为建康计；况以昏主役刀敕之徒哉！”颖胄等得书，疑未能决。山阳至巴陵，衍复令天虎赍书与颖胄及其弟南康王龙颖达。天虎既行，衍谓张弘策曰：“用兵之道，攻心为上。近遣天虎往荆州，人皆有书。今段乘驿甚急，止有两函与行事兄弟，云‘天虎口具’；及问天虎而口无所说，天虎是行事心膂，彼间必谓行事与天虎共隐其事，则人人生疑。山阳惑于众口，判相嫌贰，则行事进退无以自明，必入吾谋内。是驰两空函定一州矣。”</p>
<p>山阳至江安，迟回十馀日，不上。颖胄大惧，计无所出，夜遣呼西中郎城局参军安定席阐文、咨议参军柳忱，闭斋定议。阐文曰：“萧雍州蓄养士马，非复一日。江陵素畏襄阳人，又众寡不敌，取之必不可制；就能制之，岁寒不为朝廷所容。今若杀山阳，与雍州举事，立天子以令诸侯，则霸业成矣！山阳持疑不进，是不信我。今斩送天虎，则彼疑可释。至而图之，罔不济矣。”忱曰：“朝廷狂悖日滋，京师贵人莫不重足累息。今幸在远，得假日自安。雍州之事，且藉以相毙耳。独不见萧令君乎？以精兵数千，竟为群邪所陷，祸酷相寻。‘前事之不忘，后事之师也。’且雍州士锐粮多，萧使君雄姿冠世，必非山阳所能敌。若破山阳，荆州复受失律之责，进退无可，宜深虑之。”萧颖达亦劝颖胄从阐文等计。诘旦，颖胄谓天虎曰：“卿与刘辅国相识，今不得不借卿头！”乃斩天虎送示山阳，发民车牛，声云起步军征襄阳。山阳大喜。</p>
<p>甲寅，山阳至江津，单车白服，从左右数十人诣颖胄。颖胄使前汶阳太守刘孝庆等伏兵城内，山阳入门，即于车中斩之。副军主李无履收馀众请降。</p>
<p>柳忱，世隆之子也。颖胄虑西中郎司马夏侯详不同，以告忱，忱曰：“易耳！近详求婚，未之许也。”乃以女嫁详子夔，而告之谋，详从之。乙卯，以南康王宝融教纂严，又教赦囚徒，施惠泽，颁赏格。丙辰，以萧衍为使持节都督前锋诸军事。丁巳，以萧颖胄为都督行留诸军事。颖胄有器局，既举大事，虑心委己，众情归之。以别驾南阳宗夬及同郡中兵参军刘坦、咨议参军乐蔼为州人所推信，军府经略，每事谘焉。颖胄、夬各献私钱谷及换借富赀以助军。长法寺僧素富，铸黄金为龙数千两埋土中。颖胄取之，以充军费。</p>
<p>颖胄遣使送刘山阳首于萧衍，且言年月未利，当须明年二月进兵。衍曰：“举事之初，所藉者一时骁锐之心。事事相接，犹恐疑怠；若顿兵十旬，必生悔吝。且坐甲十万，粮用自竭；若童子立异，则大事不成。况处分已定，安可中息哉！昔武王伐纣，行逆太岁，岂复待年月乎！”</p>
<p>戊午，衍上表劝南康王宝融称尊号；不许。十二月，颖胄与夏侯详移檄建康百官及州郡牧守，数帝及梅虫儿、茹法珍罪恶。颖胄遣冠军将军天水杨公则向湘州，西中郎参军南郡邓元起向夏口。军主王法度坐不进军免官。乙亥，荆州将佐复劝宝融称尊号；不许。夏侯详之子骁骑将军亶为殿中主帅，详密召之，亶自建康亡归。壬辰，至江陵，称奉德皇太后之令：“南康王宜纂承皇祚，方俟清宫，未即大号；可封十郡为宣城王、相国、荆州牧，加黄钺，选百官，西中郎府、南康国如故。须军次近路，主者备法驾奉迎。”</p>
<p>竟陵太守新野曹景宗遣亲人说萧衍，迎南康王都襄阳，先正尊号，然后将军；衍不从。王茂私谓张弘策曰：“今以南康置人手中，彼扶天子以令诸候，节下前进为人所使，此岂它日之长计乎！”弘策以告衍，衍曰：“若前涂大事不捷，故自兰艾同焚；若其克捷，则威振四海，谁敢不从，岂碌碌受人处分者邪！”</p>
<p>初，陈显达、崔慧景之乱，人心不安。或问时事于上庸太守杜陵韦睿，睿曰：陈虽旧将，非命世才；崔颇更事，懦而不武；其赤族宜矣。定天下者，殆必在吾州将乎？”乃遣二子自结于萧衍。及衍起兵，睿帅郡兵二千倍道赴之。华山太守蓝田康绚帅郡兵三千赴衍。冯道根时居母丧，闻衍起兵，帅乡人子弟胜兵者悉往赴之。梁、南秦二州刺史柳惔亦起兵应衍。惔，忱之兄也。</p>
<p>帝闻刘山阳死，发诏讨荆、雍。戊寅，以冠军长史刘浍为雍州刺史；遣骁骑将军薛元嗣、制局监暨荣伯将兵及过粮百四十馀船送郢州刺史张冲，使拒西师。元嗣等惩刘山阳之死，疑冲，不敢进，停夏口浦；闻西师将至，乃相帅入郢城。前竟陵太守房僧寄将还建康，至郢，帝敕僧寄留守鲁山，除骁骑将军。张冲与之结盟，遣军主孙乐祖将数千人助僧寄守鲁山。</p>
<p>萧颖胄与武宁太守邓元起书，招之。张冲待元起素厚，众皆劝其还郢，元起大言于众曰：“朝廷暴虐，诛戮宰辅，群小用事，衣冠道尽。荆、雍二州同举大事，何患不克！且我老母在西，若事不成，正受戮昏朝，幸免不孝之罪。”即日治严上道，至江陵，为西中郎中兵参军。</p>
<p>湘州行事张宝积发兵自守，未知所附。杨公则克巴陵，进军白沙，宝积惧，请降，公则入长沙，抚纳之。</p>
<p>是岁，北秦州刺史杨集始将众万馀自汉中北出，规复旧地。魏梁州刺史杨椿将步骑五千出顿下辩，遗集始书，开以利害，集始遂复将其部曲千馀人降魏。魏人还其爵位，使归守武兴。</p>
</section>

    <script type="text/x-thebe-config">
    {
        requestKernel: true,
        binderOptions: {
            repo: "binder-examples/jupyter-stacks-datascience",
            ref: "master",
        },
        codeMirrorConfig: {
            theme: "abcdef",
            mode: "python"
        },
        kernelOptions: {
            name: "python3",
            path: "./."
        },
        predefinedOutput: true
    }
    </script>
    <script>kernelName = 'python3'</script>

                </article>
              

              
              
                <footer class="bd-footer-article">
                  
<div class="footer-article-items footer-article__inner">
  
    <div class="footer-article-item"><!-- Previous / next buttons -->
<div class="prev-next-area">
    <a class="left-prev"
       href="chap142.html"
       title="previous page">
      <i class="fa-solid fa-angle-left"></i>
      <div class="prev-next-info">
        <p class="prev-next-subtitle">previous</p>
        <p class="prev-next-title">第142卷</p>
      </div>
    </a>
    <a class="right-next"
       href="chap144.html"
       title="next page">
      <div class="prev-next-info">
        <p class="prev-next-subtitle">next</p>
        <p class="prev-next-title">第144卷</p>
      </div>
      <i class="fa-solid fa-angle-right"></i>
    </a>
</div></div>
  
</div>

                </footer>
              
            </div>
            
            
              
            
          </div>
          <footer class="bd-footer-content">
            
<div class="bd-footer-content__inner container">
  
  <div class="footer-item">
    
<p class="component-author">
By Liang Liu
</p>

  </div>
  
  <div class="footer-item">
    
  <p class="copyright">
    
      © Copyright 2022.
      <br/>
    
  </p>

  </div>
  
  <div class="footer-item">
    
  </div>
  
  <div class="footer-item">
    
  </div>
  
</div>
          </footer>
        

      </main>
    </div>
  </div>
  
  <!-- Scripts loaded after <body> so the DOM is not blocked -->
  <script src="_static/scripts/bootstrap.js?digest=e353d410970836974a52"></script>
<script src="_static/scripts/pydata-sphinx-theme.js?digest=e353d410970836974a52"></script>

  <footer class="bd-footer">
  </footer>
  </body>
</html>