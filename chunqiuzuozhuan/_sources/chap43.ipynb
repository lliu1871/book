{
 "cells": [
  {
   "cell_type": "markdown",
   "id": "50b3432e",
   "metadata": {},
   "source": [
    "# 卷一隐公（元年～十一年，公元前722-前712年）隐公十年(公元前713年)\n",
    "\n",
    "![](image/cover.jpg)\n",
    "\n",
    "【经】\n",
    "\n",
    "十年春王二月，公会齐侯、郑伯于中丘。夏，翚帅师会齐人、郑人伐宋。六月壬戌，公败宋师于菅。辛未，取郜。辛巳，取防。秋，宋人、卫人入郑。宋人、蔡人、卫人伐戴。郑伯伐取之。冬十月壬午，齐人、郑人入郕。\n",
    "\n",
    "【传】\n",
    "\n",
    "十年春，王正月，公会齐侯，郑伯于中丘。癸丑，盟于邓，为师期。\n",
    "\n",
    "十年春季，周王朝历法的正月，鲁隐公在中丘会见齐僖公、郑庄公。二月二十五日，在邓地结盟，决定出兵日期。\n",
    "\n",
    "夏五月羽父先会齐侯、郑伯伐宋。\n",
    "\n",
    "夏季五月，羽父事先会合齐僖公、郑庄公，进攻宋国。\n",
    "\n",
    "六月戊申，公会齐侯、郑伯于老桃。壬戌，公败宋师于菅。庚午，郑师入郜。辛未，归于我。庚辰，郑师入防。辛巳，归于我。\n",
    "\n",
    "六月某一天，隐公在老桃会见齐僖公、郑庄公。初七日，隐公在菅地打败宋军。十五日，郑国军队开进郜地。十六日，郑国把郜地归属于我国。二十五日，郑国军队又开进防地。二十六日，郑国把防地归属于我国。\n",
    "\n",
    "君子谓：“郑庄公于是乎可谓正矣。以王命讨不庭，不贪其土以劳王爵，正之体也。”\n",
    "\n",
    "君子说：“郑庄公这样做，可以说合于正道了。用天子的命令讨伐不来朝觐的诸侯，自己不贪求土地，而以犒赏受天子的爵位的鲁国，这是得到治理政事的本体了。”\n",
    "\n",
    "蔡人、卫人、郕人不会王命。\n",
    "\n",
    "蔡国人、卫国人、郕国人没有按照天子的命令会师讨伐宋国。\n",
    "\n",
    "秋七月庚寅，郑师入郊。犹在郊，宋人、卫人入郑。蔡人従之，伐戴。八月壬戌，郑伯围戴。癸亥，克之，取三师焉。宋、卫既入郑，而以伐戴召蔡人，蔡人怒，故不和而败。\n",
    "\n",
    "秋季，七月初五日，郑国的军队进入本国的远郊，仍然停留在那里。宋军、卫军趁此攻进郑国。蔡军跟在后面进攻戴地。八月初八日，郑庄公包围戴地。初九日，攻克戴地，俘虏了三国军队。宋军、卫军已经攻入郑国，而又为了攻打戴地才联合蔡军，蔡国人发怒。由于三支军队不合作而失败。\n",
    "\n",
    "九月戊寅，郑伯入宋。\n",
    "\n",
    "九月的一天，郑庄公率军攻入宋国。\n",
    "\n",
    "冬，齐人、郑人入郕，讨违王命也。\n",
    "\n",
    "冬季，齐军、郑军攻入郕国，这是讨伐郕国违背天子的命令。"
   ]
  }
 ],
 "metadata": {
  "jupytext": {
   "cell_metadata_filter": "-all",
   "formats": "md:myst",
   "text_representation": {
    "extension": ".md",
    "format_name": "myst",
    "format_version": 0.13,
    "jupytext_version": "1.11.5"
   }
  },
  "kernelspec": {
   "display_name": "Python 3",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.7.4"
  },
  "source_map": [
   14
  ]
 },
 "nbformat": 4,
 "nbformat_minor": 5
}