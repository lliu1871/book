
<!DOCTYPE html>

<html>
  <head>
    <meta charset="utf-8" />
    <meta name="viewport" content="width=device-width, initial-scale=1.0" /><meta name="generator" content="Docutils 0.17.1: http://docutils.sourceforge.net/" />

    <title>第8卷 &#8212; 汉书</title>
    
  <!-- Loaded before other Sphinx assets -->
  <link href="_static/styles/theme.css?digest=1999514e3f237ded88cf" rel="stylesheet">
<link href="_static/styles/pydata-sphinx-theme.css?digest=1999514e3f237ded88cf" rel="stylesheet">

    
  <link rel="stylesheet"
    href="_static/vendor/fontawesome/5.13.0/css/all.min.css">
  <link rel="preload" as="font" type="font/woff2" crossorigin
    href="_static/vendor/fontawesome/5.13.0/webfonts/fa-solid-900.woff2">
  <link rel="preload" as="font" type="font/woff2" crossorigin
    href="_static/vendor/fontawesome/5.13.0/webfonts/fa-brands-400.woff2">

    <link rel="stylesheet" type="text/css" href="_static/pygments.css" />
    <link rel="stylesheet" href="_static/styles/sphinx-book-theme.css?digest=5115cc725059bd94278eecd172e13a965bf8f5a9" type="text/css" />
    <link rel="stylesheet" type="text/css" href="_static/togglebutton.css" />
    <link rel="stylesheet" type="text/css" href="_static/copybutton.css" />
    <link rel="stylesheet" type="text/css" href="_static/mystnb.css" />
    <link rel="stylesheet" type="text/css" href="_static/sphinx-thebe.css" />
    <link rel="stylesheet" type="text/css" href="_static/proof.css" />
    <link rel="stylesheet" type="text/css" href="_static/design-style.b7bb847fb20b106c3d81b95245e65545.min.css" />
    
  <!-- Pre-loaded scripts that we'll load fully later -->
  <link rel="preload" as="script" href="_static/scripts/pydata-sphinx-theme.js?digest=1999514e3f237ded88cf">

    <script data-url_root="./" id="documentation_options" src="_static/documentation_options.js"></script>
    <script src="_static/jquery.js"></script>
    <script src="_static/underscore.js"></script>
    <script src="_static/doctools.js"></script>
    <script src="_static/clipboard.min.js"></script>
    <script src="_static/copybutton.js"></script>
    <script src="_static/scripts/sphinx-book-theme.js?digest=9c920249402e914e316237a7dbc6769907cce411"></script>
    <script>let toggleHintShow = 'Click to show';</script>
    <script>let toggleHintHide = 'Click to hide';</script>
    <script>let toggleOpenOnPrint = 'true';</script>
    <script src="_static/togglebutton.js"></script>
    <script>var togglebuttonSelector = '.toggle, .admonition.dropdown, .tag_hide_input div.cell_input, .tag_hide-input div.cell_input, .tag_hide_output div.cell_output, .tag_hide-output div.cell_output, .tag_hide_cell.cell, .tag_hide-cell.cell';</script>
    <script src="_static/design-tabs.js"></script>
    <script>const THEBE_JS_URL = "https://unpkg.com/thebe@0.8.2/lib/index.js"
const thebe_selector = ".thebe,.cell"
const thebe_selector_input = "pre"
const thebe_selector_output = ".output, .cell_output"
</script>
    <script async="async" src="_static/sphinx-thebe.js"></script>
    <link rel="index" title="Index" href="genindex.html" />
    <link rel="search" title="Search" href="search.html" />
    <link rel="next" title="第9卷" href="chap9.html" />
    <link rel="prev" title="第7卷" href="chap7.html" />
    <meta name="viewport" content="width=device-width, initial-scale=1" />
    <meta name="docsearch:language" content="None">
    

    <!-- Google Analytics -->
    
  </head>
  <body data-spy="scroll" data-target="#bd-toc-nav" data-offset="60">
<!-- Checkboxes to toggle the left sidebar -->
<input type="checkbox" class="sidebar-toggle" name="__navigation" id="__navigation" aria-label="Toggle navigation sidebar">
<label class="overlay overlay-navbar" for="__navigation">
    <div class="visually-hidden">Toggle navigation sidebar</div>
</label>
<!-- Checkboxes to toggle the in-page toc -->
<input type="checkbox" class="sidebar-toggle" name="__page-toc" id="__page-toc" aria-label="Toggle in-page Table of Contents">
<label class="overlay overlay-pagetoc" for="__page-toc">
    <div class="visually-hidden">Toggle in-page Table of Contents</div>
</label>
<!-- Headers at the top -->
<div class="announcement header-item noprint"></div>
<div class="header header-item noprint"></div>

    
    <div class="container-fluid" id="banner"></div>

    

    <div class="container-xl">
      <div class="row">
          
<!-- Sidebar -->
<div class="bd-sidebar noprint" id="site-navigation">
    <div class="bd-sidebar__content">
        <div class="bd-sidebar__top"><div class="navbar-brand-box">
    <a class="navbar-brand text-wrap" href="index.html">
      
        <!-- `logo` is deprecated in Sphinx 4.0, so remove this when we stop supporting 3 -->
        
      
      
      <img src="_static/logo.jpg" class="logo" alt="logo">
      
      
      <h1 class="site-logo" id="site-title">汉书</h1>
      
    </a>
</div><form class="bd-search d-flex align-items-center" action="search.html" method="get">
  <i class="icon fas fa-search"></i>
  <input type="search" class="form-control" name="q" id="search-input" placeholder="Search this book..." aria-label="Search this book..." autocomplete="off" >
</form><nav class="bd-links" id="bd-docs-nav" aria-label="Main">
    <div class="bd-toc-item active">
        
        <ul class="nav bd-sidenav bd-sidenav__home-link">
            <li class="toctree-l1">
                <a class="reference internal" href="intro.html">
                    汉书目录
                </a>
            </li>
        </ul>
        <ul class="current nav bd-sidenav">
 <li class="toctree-l1">
  <a class="reference internal" href="preface.html">
   序言
  </a>
 </li>
 <li class="toctree-l1">
  <a class="reference internal" href="chap1.html">
   第1卷
  </a>
 </li>
 <li class="toctree-l1">
  <a class="reference internal" href="chap2.html">
   第2卷
  </a>
 </li>
 <li class="toctree-l1">
  <a class="reference internal" href="chap3.html">
   第3卷
  </a>
 </li>
 <li class="toctree-l1">
  <a class="reference internal" href="chap4.html">
   第4卷
  </a>
 </li>
 <li class="toctree-l1">
  <a class="reference internal" href="chap5.html">
   第5卷
  </a>
 </li>
 <li class="toctree-l1">
  <a class="reference internal" href="chap6.html">
   第6卷
  </a>
 </li>
 <li class="toctree-l1">
  <a class="reference internal" href="chap7.html">
   第7卷
  </a>
 </li>
 <li class="toctree-l1 current active">
  <a class="current reference internal" href="#">
   第8卷
  </a>
 </li>
 <li class="toctree-l1">
  <a class="reference internal" href="chap9.html">
   第9卷
  </a>
 </li>
 <li class="toctree-l1">
  <a class="reference internal" href="chap10.html">
   第10卷
  </a>
 </li>
 <li class="toctree-l1">
  <a class="reference internal" href="chap11.html">
   第11卷
  </a>
 </li>
 <li class="toctree-l1">
  <a class="reference internal" href="chap12.html">
   第12卷
  </a>
 </li>
 <li class="toctree-l1">
  <a class="reference internal" href="chap13.html">
   第13卷
  </a>
 </li>
 <li class="toctree-l1">
  <a class="reference internal" href="chap14.html">
   第14卷
  </a>
 </li>
 <li class="toctree-l1">
  <a class="reference internal" href="chap15.html">
   第15卷
  </a>
 </li>
 <li class="toctree-l1">
  <a class="reference internal" href="chap16.html">
   第16卷
  </a>
 </li>
 <li class="toctree-l1">
  <a class="reference internal" href="chap17.html">
   第17卷
  </a>
 </li>
 <li class="toctree-l1">
  <a class="reference internal" href="chap18.html">
   第18卷
  </a>
 </li>
 <li class="toctree-l1">
  <a class="reference internal" href="chap19.html">
   第19卷
  </a>
 </li>
 <li class="toctree-l1">
  <a class="reference internal" href="chap20.html">
   第20卷
  </a>
 </li>
 <li class="toctree-l1">
  <a class="reference internal" href="chap21.html">
   第21卷
  </a>
 </li>
 <li class="toctree-l1">
  <a class="reference internal" href="chap22.html">
   第22卷
  </a>
 </li>
 <li class="toctree-l1">
  <a class="reference internal" href="chap23.html">
   第23卷
  </a>
 </li>
 <li class="toctree-l1">
  <a class="reference internal" href="chap24.html">
   第24卷
  </a>
 </li>
 <li class="toctree-l1">
  <a class="reference internal" href="chap25.html">
   第25卷
  </a>
 </li>
 <li class="toctree-l1">
  <a class="reference internal" href="chap26.html">
   第26卷
  </a>
 </li>
 <li class="toctree-l1">
  <a class="reference internal" href="chap27.html">
   第27卷
  </a>
 </li>
 <li class="toctree-l1">
  <a class="reference internal" href="chap28.html">
   第28卷
  </a>
 </li>
 <li class="toctree-l1">
  <a class="reference internal" href="chap29.html">
   第29卷
  </a>
 </li>
 <li class="toctree-l1">
  <a class="reference internal" href="chap30.html">
   第30卷
  </a>
 </li>
 <li class="toctree-l1">
  <a class="reference internal" href="chap31.html">
   第31卷
  </a>
 </li>
 <li class="toctree-l1">
  <a class="reference internal" href="chap32.html">
   第32卷
  </a>
 </li>
 <li class="toctree-l1">
  <a class="reference internal" href="chap33.html">
   第33卷
  </a>
 </li>
 <li class="toctree-l1">
  <a class="reference internal" href="chap34.html">
   第34卷
  </a>
 </li>
 <li class="toctree-l1">
  <a class="reference internal" href="chap35.html">
   第35卷
  </a>
 </li>
 <li class="toctree-l1">
  <a class="reference internal" href="chap36.html">
   第36卷
  </a>
 </li>
 <li class="toctree-l1">
  <a class="reference internal" href="chap37.html">
   第37卷
  </a>
 </li>
 <li class="toctree-l1">
  <a class="reference internal" href="chap38.html">
   第38卷
  </a>
 </li>
 <li class="toctree-l1">
  <a class="reference internal" href="chap39.html">
   第39卷
  </a>
 </li>
 <li class="toctree-l1">
  <a class="reference internal" href="chap40.html">
   第40卷
  </a>
 </li>
 <li class="toctree-l1">
  <a class="reference internal" href="chap41.html">
   第41卷
  </a>
 </li>
 <li class="toctree-l1">
  <a class="reference internal" href="chap42.html">
   第42卷
  </a>
 </li>
 <li class="toctree-l1">
  <a class="reference internal" href="chap43.html">
   第43卷
  </a>
 </li>
 <li class="toctree-l1">
  <a class="reference internal" href="chap44.html">
   第44卷
  </a>
 </li>
 <li class="toctree-l1">
  <a class="reference internal" href="chap45.html">
   第45卷
  </a>
 </li>
 <li class="toctree-l1">
  <a class="reference internal" href="chap46.html">
   第46卷
  </a>
 </li>
 <li class="toctree-l1">
  <a class="reference internal" href="chap47.html">
   第47卷
  </a>
 </li>
 <li class="toctree-l1">
  <a class="reference internal" href="chap48.html">
   第48卷
  </a>
 </li>
 <li class="toctree-l1">
  <a class="reference internal" href="chap49.html">
   第49卷
  </a>
 </li>
 <li class="toctree-l1">
  <a class="reference internal" href="chap50.html">
   第50卷
  </a>
 </li>
 <li class="toctree-l1">
  <a class="reference internal" href="chap51.html">
   第51卷
  </a>
 </li>
 <li class="toctree-l1">
  <a class="reference internal" href="chap52.html">
   第52卷
  </a>
 </li>
 <li class="toctree-l1">
  <a class="reference internal" href="chap53.html">
   第53卷
  </a>
 </li>
 <li class="toctree-l1">
  <a class="reference internal" href="chap54.html">
   第54卷
  </a>
 </li>
 <li class="toctree-l1">
  <a class="reference internal" href="chap55.html">
   第55卷
  </a>
 </li>
 <li class="toctree-l1">
  <a class="reference internal" href="chap56.html">
   第56卷
  </a>
 </li>
 <li class="toctree-l1">
  <a class="reference internal" href="chap57.html">
   第57卷
  </a>
 </li>
 <li class="toctree-l1">
  <a class="reference internal" href="chap58.html">
   第58卷
  </a>
 </li>
 <li class="toctree-l1">
  <a class="reference internal" href="chap59.html">
   第59卷
  </a>
 </li>
 <li class="toctree-l1">
  <a class="reference internal" href="chap60.html">
   第60卷
  </a>
 </li>
 <li class="toctree-l1">
  <a class="reference internal" href="chap61.html">
   第61卷
  </a>
 </li>
 <li class="toctree-l1">
  <a class="reference internal" href="chap62.html">
   第62卷
  </a>
 </li>
 <li class="toctree-l1">
  <a class="reference internal" href="chap63.html">
   第63卷
  </a>
 </li>
 <li class="toctree-l1">
  <a class="reference internal" href="chap64.html">
   第64卷
  </a>
 </li>
 <li class="toctree-l1">
  <a class="reference internal" href="chap65.html">
   第65卷
  </a>
 </li>
 <li class="toctree-l1">
  <a class="reference internal" href="chap66.html">
   第66卷
  </a>
 </li>
 <li class="toctree-l1">
  <a class="reference internal" href="chap67.html">
   第67卷
  </a>
 </li>
 <li class="toctree-l1">
  <a class="reference internal" href="chap68.html">
   第68卷
  </a>
 </li>
 <li class="toctree-l1">
  <a class="reference internal" href="chap69.html">
   第69卷
  </a>
 </li>
 <li class="toctree-l1">
  <a class="reference internal" href="chap70.html">
   第70卷
  </a>
 </li>
 <li class="toctree-l1">
  <a class="reference internal" href="chap71.html">
   第71卷
  </a>
 </li>
 <li class="toctree-l1">
  <a class="reference internal" href="chap72.html">
   第72卷
  </a>
 </li>
 <li class="toctree-l1">
  <a class="reference internal" href="chap73.html">
   第73卷
  </a>
 </li>
 <li class="toctree-l1">
  <a class="reference internal" href="chap74.html">
   第74卷
  </a>
 </li>
 <li class="toctree-l1">
  <a class="reference internal" href="chap75.html">
   第75卷
  </a>
 </li>
 <li class="toctree-l1">
  <a class="reference internal" href="chap76.html">
   第76卷
  </a>
 </li>
 <li class="toctree-l1">
  <a class="reference internal" href="chap77.html">
   第77卷
  </a>
 </li>
 <li class="toctree-l1">
  <a class="reference internal" href="chap78.html">
   第78卷
  </a>
 </li>
 <li class="toctree-l1">
  <a class="reference internal" href="chap79.html">
   第79卷
  </a>
 </li>
 <li class="toctree-l1">
  <a class="reference internal" href="chap80.html">
   第80卷
  </a>
 </li>
 <li class="toctree-l1">
  <a class="reference internal" href="chap81.html">
   第81卷
  </a>
 </li>
 <li class="toctree-l1">
  <a class="reference internal" href="chap82.html">
   第82卷
  </a>
 </li>
 <li class="toctree-l1">
  <a class="reference internal" href="chap83.html">
   第83卷
  </a>
 </li>
 <li class="toctree-l1">
  <a class="reference internal" href="chap84.html">
   第84卷
  </a>
 </li>
 <li class="toctree-l1">
  <a class="reference internal" href="chap85.html">
   第85卷
  </a>
 </li>
 <li class="toctree-l1">
  <a class="reference internal" href="chap86.html">
   第86卷
  </a>
 </li>
 <li class="toctree-l1">
  <a class="reference internal" href="chap87.html">
   第87卷
  </a>
 </li>
 <li class="toctree-l1">
  <a class="reference internal" href="chap88.html">
   第88卷
  </a>
 </li>
 <li class="toctree-l1">
  <a class="reference internal" href="chap89.html">
   第89卷
  </a>
 </li>
 <li class="toctree-l1">
  <a class="reference internal" href="chap90.html">
   第90卷
  </a>
 </li>
 <li class="toctree-l1">
  <a class="reference internal" href="chap91.html">
   第91卷
  </a>
 </li>
 <li class="toctree-l1">
  <a class="reference internal" href="chap92.html">
   第92卷
  </a>
 </li>
 <li class="toctree-l1">
  <a class="reference internal" href="chap93.html">
   第93卷
  </a>
 </li>
 <li class="toctree-l1">
  <a class="reference internal" href="chap94.html">
   第94卷
  </a>
 </li>
 <li class="toctree-l1">
  <a class="reference internal" href="chap95.html">
   第95卷
  </a>
 </li>
 <li class="toctree-l1">
  <a class="reference internal" href="chap96.html">
   第96卷
  </a>
 </li>
 <li class="toctree-l1">
  <a class="reference internal" href="chap97.html">
   第97卷
  </a>
 </li>
 <li class="toctree-l1">
  <a class="reference internal" href="chap98.html">
   第98卷
  </a>
 </li>
 <li class="toctree-l1">
  <a class="reference internal" href="chap99.html">
   第99卷
  </a>
 </li>
 <li class="toctree-l1">
  <a class="reference internal" href="chap100.html">
   第100卷
  </a>
 </li>
</ul>

    </div>
</nav></div>
        <div class="bd-sidebar__bottom">
             <!-- To handle the deprecated key -->
            
            <div class="navbar_extra_footer">
            Powered by <a href="https://jupyterbook.org">Jupyter Book</a>
            </div>
            
        </div>
    </div>
    <div id="rtd-footer-container"></div>
</div>


          


          
<!-- A tiny helper pixel to detect if we've scrolled -->
<div class="sbt-scroll-pixel-helper"></div>
<!-- Main content -->
<div class="col py-0 content-container">
    
    <div class="header-article row sticky-top noprint">
        



<div class="col py-1 d-flex header-article-main">
    <div class="header-article__left">
        
        <label for="__navigation"
  class="headerbtn"
  data-toggle="tooltip"
data-placement="right"
title="Toggle navigation"
>
  

<span class="headerbtn__icon-container">
  <i class="fas fa-bars"></i>
  </span>

</label>

        
    </div>
    <div class="header-article__right">
<div class="menu-dropdown menu-dropdown-launch-buttons">
  <button class="headerbtn menu-dropdown__trigger"
      aria-label="Launch interactive content">
      <i class="fas fa-rocket"></i>
  </button>
  <div class="menu-dropdown__content">
    <ul>
      <li>
        <a href="https://mybinder.org/v2/gh/executablebooks/jupyter-book/master?urlpath=tree/docs/chap8.md"
   class="headerbtn"
   data-toggle="tooltip"
data-placement="left"
title="Launch on Binder"
>
  

<span class="headerbtn__icon-container">
  
    <img src="_static/images/logo_binder.svg">
  </span>
<span class="headerbtn__text-container">Binder</span>
</a>

      </li>
      
    </ul>
  </div>
</div>

<button onclick="toggleFullScreen()"
  class="headerbtn"
  data-toggle="tooltip"
data-placement="bottom"
title="Fullscreen mode"
>
  

<span class="headerbtn__icon-container">
  <i class="fas fa-expand"></i>
  </span>

</button>

<div class="menu-dropdown menu-dropdown-repository-buttons">
  <button class="headerbtn menu-dropdown__trigger"
      aria-label="Source repositories">
      <i class="fab fa-github"></i>
  </button>
  <div class="menu-dropdown__content">
    <ul>
      <li>
        <a href="https://github.com/executablebooks/jupyter-book"
   class="headerbtn"
   data-toggle="tooltip"
data-placement="left"
title="Source repository"
>
  

<span class="headerbtn__icon-container">
  <i class="fab fa-github"></i>
  </span>
<span class="headerbtn__text-container">repository</span>
</a>

      </li>
      
      <li>
        <a href="https://github.com/executablebooks/jupyter-book/issues/new?title=Issue%20on%20page%20%2Fchap8.html&body=Your%20issue%20content%20here."
   class="headerbtn"
   data-toggle="tooltip"
data-placement="left"
title="Open an issue"
>
  

<span class="headerbtn__icon-container">
  <i class="fas fa-lightbulb"></i>
  </span>
<span class="headerbtn__text-container">open issue</span>
</a>

      </li>
      
    </ul>
  </div>
</div>

<div class="menu-dropdown menu-dropdown-download-buttons">
  <button class="headerbtn menu-dropdown__trigger"
      aria-label="Download this page">
      <i class="fas fa-download"></i>
  </button>
  <div class="menu-dropdown__content">
    <ul>
      <li>
        <a href="_sources/chap8.ipynb"
   class="headerbtn"
   data-toggle="tooltip"
data-placement="left"
title="Download notebook file"
>
  

<span class="headerbtn__icon-container">
  <i class="fas fa-code"></i>
  </span>
<span class="headerbtn__text-container">.ipynb</span>
</a>

      </li>
      
      <li>
        <a href="_sources/chap8.md"
   class="headerbtn"
   data-toggle="tooltip"
data-placement="left"
title="Download source file"
>
  

<span class="headerbtn__icon-container">
  <i class="fas fa-file"></i>
  </span>
<span class="headerbtn__text-container">.md</span>
</a>

      </li>
      
      <li>
        
<button onclick="printPdf(this)"
  class="headerbtn"
  data-toggle="tooltip"
data-placement="left"
title="Print to PDF"
>
  

<span class="headerbtn__icon-container">
  <i class="fas fa-file-pdf"></i>
  </span>
<span class="headerbtn__text-container">.pdf</span>
</button>

      </li>
      
    </ul>
  </div>
</div>

    </div>
</div>

<!-- Table of contents -->
<div class="col-md-3 bd-toc show noprint">
</div>
    </div>
    <div class="article row">
        <div class="col pl-md-3 pl-lg-5 content-container">
            <!-- Table of contents that is only displayed when printing the page -->
            <div id="jb-print-docs-body" class="onlyprint">
                <h1>第8卷</h1>
                <!-- Table of contents -->
                <div id="print-main-content">
                    <div id="jb-print-toc">
                        
                    </div>
                </div>
            </div>
            <main id="main-content" role="main">
                
              <div>
                
  <section class="tex2jax_ignore mathjax_ignore" id="id1">
<h1>第8卷<a class="headerlink" href="#id1" title="Permalink to this headline">#</a></h1>
<p><img alt="" src="_images/cover.jpg" /></p>
<p>【宣帝纪第八】</p>
<p>孝宣皇帝，武帝曾孙，戾太子孙也。太子纳史良娣，生史皇孙。皇孙纳王夫人，生宣帝，号曰皇曾孙。生数月，遭巫蛊事，太子、良娣、皇孙、王夫人皆遇害。语在《太子传》。曾孙虽在襁褓，犹坐收系郡邸狱。而邴吉为廷尉监，治巫蛊于郡邸，怜曾孙之亡辜，使女徒复作淮阳赵征卿、渭城胡组更乳养，私给衣食，视遇甚有恩。</p>
<p>巫蛊事连岁不决。至后元二年，武帝疾，往来长杨、五柞宫，望气者言长安狱中有天子气，上遣使者分条中都官狱系者，轻、重皆杀之。内谒者令郭穰夜至郡邸狱，吉拒闭，使者不得入，曾孙赖吉得全。因遭大赦，吉乃载曾孙送祖母史良娣家。语在吉及外戚《传》。</p>
<p>后有诏掖庭养视，上属籍宗正。时掖庭令张贺尝事戾太子，思顾旧恩，哀曾孙，奉养甚谨，以私钱供给教书。既壮，为取暴室啬夫许广汉女。曾孙因依倚广汉兄弟及祖母家史氏。受《诗》于东海澓中翁，高材好学，然亦喜游侠，斗鸡走马，具知闾里奸邪，吏治得失。数上下诸陵，周遍三辅，常困于莲勺卤中。尤乐杜、鄠之间，率常在下杜。时会朝请，舍长安尚冠里，身足下有毛，卧居数有光耀。每买饼，所从买家辄大雠，亦以是自怪。</p>
<p>元平元年四月，昭帝崩，毋嗣。大将军霍光请皇后征昌邑王。六月丙寅，王受皇帝玺、绶，尊皇后曰皇太后。癸已，光奏王贺淫乱，请废。语在贺及光《传》。</p>
<p>秋七月，光奏议曰：「礼，人道亲亲故尊祖，尊祖故敬宗。大宗毋嗣，择支子孙贤者为嗣。孝武皇帝曾孙病已，有诏掖庭养视，至今年十八，师受《诗》、《论语》、《孝经》，操行节俭，慈仁爱人，可以嗣孝昭皇帝后，奉承祖宗，子万姓。」奏可。遣宗正德至曾孙尚冠里舍，洗沐，赐御府衣。太仆以軨猎车奉迎曾孙，就齐宗正府。庚申，入未央宫，见皇太后，封为阳武侯。已而群臣奉上玺、绶，即皇帝位，谒高庙。</p>
<p>八月已巳，丞相敞薨。</p>
<p>九月，大赦天下。</p>
<p>十一月壬子，立皇后许氏。赐诸侯王以下金钱，至吏、民鳏、寡、孤、独各有差。皇太后归长乐宫。长乐宫初置屯卫。</p>
<p>本始元年春正月，募郡国吏、民訾百万以上徙平陵。遣使者持节诏郡国二千石谨牧养民而风德化。</p>
<p>大将军光稽首归政，上谦让委任焉。论定策功，益封大将军光万七千户，车骑将军光禄勋富平侯安世万户。诏曰：「故丞相安平侯敞等居位守职，与大将军光、车骑将军安世建议定策，以安宗庙，功赏未加而甍。其益封敞嗣子忠及丞相阳平侯义、度辽将军平陵侯明友、前将军龙雒侯增、太仆建平侯延年、太常蒲伺昌、谏大夫宜春侯谭、当涂侯平、杜侯屠耆堂、长信少府关内侯胜邑户各有差。封御史大夫广明为昌水侯，后将军充国为营平侯，大司农延年为阳城侯，少府乐成为爰氏侯，光禄大夫迁为平丘侯。赐右扶风德、典属国武、廷尉光、宗正德、大鸿胪贤、詹事畸、光禄大夫吉、京辅都尉广汉爵皆关内侯。德、武食邑。」</p>
<p>夏四月庚午，地震。诏内郡国举文学高第各一人。</p>
<p>五月，凤皇集胶东、千乘。赦天下。赐吏二千石、诸侯相、下至中都官、宦吏、六百石爵，各有差，自左更至五大夫。赐天下人爵各一级，孝者二级，女子百户牛、酒。租税勿收。</p>
<p>六月，诏曰：「故皇太子在湖，未有号谥、岁时祠。其议谥，置园邑。」语在《太子传》。</p>
<p>秋七月，诏立燕剌王太子建为广阳王，立广陵王胥少子弘为高密王。</p>
<p>二年春，以水衡钱为平陵，徙民起第宅。</p>
<p>大司农阳城侯田延年有罪，自杀。</p>
<p>夏五月，诏曰：「朕以眇身奉承祖宗，夙夜惟念孝武皇帝躬履仁义，选明将，讨不服，匈奴远遁，平氐、羌、昆明、南越，百蛮乡风，款塞来享；建太学，修郊祀，定正朔，协音律；封泰山，塞宣房，符瑞应，宝鼎出，白麟获。功德茂盛，不能尽宣，而庙乐未称，其议奏。」有司奏请宜加尊号。</p>
<p>六月庚午，尊孝武庙为世宗庙，奏《盛德》、《文始》、《五行》之舞，天子世世献。武帝巡狩所幸之郡国，皆立庙。赐民爵一级，女子百户牛、酒。</p>
<p>匈奴数侵边，又西伐乌孙。乌孙昆弥及公主因国使者上书，言昆弥愿发国精兵击匈奴，唯天子哀怜，出兵以救公主。</p>
<p>秋，大发兴调关东轻车锐卒，选郡国吏三百石伉健习骑射者，皆从军。御史大夫田广明为祁连将军，后将军赵充国为蒲类将军，云中太守田顺为虎牙将军，及度辽将军范明友、前将军韩增，凡五将军，兵十五万骑，校尉常惠持节护乌孙兵，咸击匈奴。</p>
<p>三年春正月癸亥，皇后许氏崩。戊辰，五将军师发长安。</p>
<p>夏五月，军罢。祁连将军广明、虎牙将军顺有罪，下有司，皆自杀。校尉常惠将乌孙兵入匈怒右地，大克获，封列侯。</p>
<p>大旱，郡国伤旱甚者，民毋出租赋。三</p>
<p>辅民就贱者，且毋收事，尽四年。</p>
<p>六月已丑，丞相义薨。</p>
<p>四年春正月，诏曰：「盖闻农者兴德之本也，今岁不登，已遣使者振贷困乏。其令太官损膳省宰，乐府减乐人，使归就农业。丞相以下至都官令、丞上书入谷，输长安仓，助贷贫民。民以车船载谷入关者，得毋用传。」</p>
<p>三月乙卯，立皇后霍氏。赐丞相以下至郎吏从官金、钱、帛各有差。赦天下。</p>
<p>夏四月壬寅，郡国四十九地震，或山崩水出。诏曰：「盖灾异者，天地之戒也。朕承洪业，奉宗庙，托于士民之上，未能和群生。乃者地震北海、琅邪，坏祖宗庙，朕甚惧焉。丞相、御史其与列侯、中二千石博问经学之士，有以应变，辅朕之不逮，毋有所讳。令三辅、太常、内郡国举贤良方正各一人。律令有可蠲除以安百姓，条奏。被地震坏败甚者，勿收租赋。」大赦天下。上以宗庙堕，素服，避正殿五日。</p>
<p>五月，凤皇集北海安丘、淳于。</p>
<p>秋，广川王吉有罪，废迁上庸，自杀。</p>
<p>地节元年春正月，有星孛于西方。</p>
<p>三月，假郡国贫民田。</p>
<p>夏六月，诏曰：「盖闻尧亲九族，以和万国。朕蒙遗德，奉承圣业，惟念宗室属未尽而以罪绝，若有贤材，改行劝善，其复属，使得自新。」</p>
<p>冬十一月，楚王延寿谋反，自杀。</p>
<p>十二月癸亥晦，日有蚀之。</p>
<p>二年春三月庚午，大司马大将军光薨。诏曰：「大司马大将军博陆侯宿卫孝武皇帝三十余年，辅孝昭皇帝十有余年，遭大难，躬秉义，率三公、诸侯、九卿、大夫定万世策，以安宗庙。天下蒸庶，咸以康宁，功德茂盛，朕甚嘉之。复其后世，畴其爵邑，世世毋有所与。功如萧相国。」</p>
<p>夏四月，凤皇集鲁，群鸟从之。大赦天下。</p>
<p>五月，光禄大夫平丘侯王迁有罪，下狱死。</p>
<p>上始亲政事，又思报大将军功德，乃复使乐平侯山领尚书事，而令群臣得奏封事，以知下情。五日一听事，自丞相以下各奉职奏事，以傅奏其言，考试功能。侍中尚书功劳当迁及有异善，厚加赏赐，至于子孙，终不改易。枢机周密，品式备具，上下相安，莫有苟且之意也。</p>
<p>三年春三月，诏曰：「盖闻有功不赏，有罪不诛，虽唐、虞犹不能以化天下。今胶东相成劳来不怠，流民自占八万余口，治有异等，其秩成中二千石，赐爵关内侯。」</p>
<p>又曰：「鳏、寡、孤、独、高年、贫困之民，朕所怜也。前下诏假公田，贷种、食。其加赐鳏、寡、孤、独、高年帛。二千石严教吏谨视遇，毋令失职。」</p>
<p>令国郡国举贤良方正可亲民者。</p>
<p>夏四月戊申，立皇太子，大赦天下。赐御史大夫爵关内侯，中二千石爵右庶长。天下当为父后者爵一级。赐广陵王黄金千斤，诸侯王十五人黄金各百斤，列侯在国者八十七人黄金各二十斤。</p>
<p>冬十月，诏曰：「乃者九月壬申地震，朕甚惧焉。有能箴朕过失，及贤良方正直言极谏之士以匡朕之不逮，毋讳有司。朕既不德，不能附远，是以边境屯戍未息。今复饬兵重屯，久劳百姓，非所以绥天下也。其罢车骑将军、右将军屯兵。」又诏：「池崇未御幸者，假与贫民。郡国宫、馆，勿复修治。流民还归者，假公田，贷种、食，且勿算事。」</p>
<p>十一月，诏曰：「朕既不逮，导民不明，反侧晨兴，念虑万方，不忘元元。唯恐羞先帝圣德，故并举贤良方正以亲万姓，历载臻兹，然而俗化阙焉。传曰：『孝、弟也者，其为仁之本与！』其令郡国举孝、弟有行义闻于乡里者各一人。」</p>
<p>十二月，初置廷尉平四人，秩六百石。</p>
<p>省文山郡，并蜀。</p>
<p>四年春二月，封外祖母为博平君，故酂侯萧何曾孙建世为侯。</p>
<p>诏曰：「导民以孝，是天下顺。今百姓或遭衰绖凶灾，而吏徭事使不得葬，伤孝子之心，朕甚怜之。自今，诸有大父母、父母丧者勿徭事，使得收敛送终，尽其子道。」</p>
<p>夏五月，诏曰：「父子之亲，夫妇之道，天性也。虽有患祸，犹蒙死而存之。诚爱结于心，仁厚之至也，岂能违之哉！自今，子首匿父母、妻匿夫、孙匿大父母，皆勿坐。其父母匿子、夫匿妻、大父母匿孙，罪殊死，皆上请廷尉以闻。」</p>
<p>立广川惠王孙文为广川王。</p>
<p>秋七月，大司马霍禹谋反。诏曰：「乃者，东织室令史张赦使魏郡豪李竟报冠阳侯霍云谋为大逆，朕以大将军故，抑而不扬，冀其自新。今大司马博陆侯禹与母宣成侯夫人显及从昆弟冠阳侯云、乐平侯山、诸姊妹婿度辽将军范明友、长信少府邓广汉、中郎将任胜、骑都尉赵平、长安男子冯殷等谋为大逆。显前又使女侍医淳于衍进药杀共哀后，谋毒太子，欲危宗庙。逆乱不道，咸伏其辜。诸为霍氏所诖误未发觉在吏者，皆赦除之。」</p>
<p>八月已酉，皇后霍氏废。</p>
<p>九月，诏曰：「朕惟百姓失职不赡，遣使者循行郡国问民所疾苦。吏或营私烦扰，不顾厥咎，朕甚闵之。今年郡国颇被水灾，已振贷。盐，民之食，而贾咸贵，众庶重困。其减天下盐贾。」</p>
<p>又曰：「令甲，死者不可生，刑者不可息。此先帝之所重，而吏未称。今系者或以掠辜若饥寒瘐死狱中，何用心逆人道也！朕甚痛之。其令郡国岁上系囚以掠笞若瘐死者所坐名、县、爵、里，丞相、御史课殿最以闻。」</p>
<p>十二月，清河王年有罪，废迁房陵。</p>
<p>元康元年春，以杜东原上为初陵，更名杜县为杜陵。徙丞相、将军、列侯、吏二千石、訾百万者杜陵。</p>
<p>三月，诏曰：「乃者凤皇集泰山、陈留，甘露降未央宫。朕未能章先帝休烈，协宁百姓，承天顺地，调序四时，获蒙嘉瑞，赐兹祉福，夙夜兢兢，靡有骄色，内省匪解，永惟罔极。《书》不云乎？『凤皇来仪，庶尹允谐。』其赦天下徒，赐勤事吏中二千石以下至六百石爵，自中郎吏至五大夫，佐史以上二级，民一级，女子百户牛、酒。加赐鳏、寡、孤、独、三老、孝弟、力田帛。所振贷勿收。」</p>
<p>夏五月，立皇考庙。益奉明园户为奉明县。</p>
<p>复高皇帝功臣绛侯周勃等百三十六人家子孙，令奉祭祀，世世勿绝。其毋嗣者，复其次。</p>
<p>秋八月，诏曰：「朕不明六艺，郁于大道，是以阴阳风雨未时。其博举吏民，厥身修正，通文学，明于先王之术，宣究其意者，各二人，中二千石各一人。」</p>
<p>冬，置建章卫尉。</p>
<p>二年春正月，诏曰：「《书》云『文王作罚，刑兹无赦』，今吏修身奉法，未有能称朕意，朕甚愍焉。其赦天下，与士大夫厉精更始。」</p>
<p>二月乙丑，立皇后王氏。赐丞相以下至郎从官钱、帛各有差。</p>
<p>三月，以凤皇、甘露降集，赐天下吏爵二级，民一级，女子百户牛、酒，鳏、寡、孤、独、高年帛。</p>
<p>夏五月，诏曰：「狱者，万民之命，所以禁暴止邪，养育群生也。能使生者不怨，死者不恨，则可谓文吏矣。今则不然，用法或持巧心，析律贰端，深浅不平，增辞饰非，以成其罪。奏不如实，上亦亡由知。此朕之不明，吏之不称，四方黎民将何仰哉！二千石各察官属，勿用此人。吏务平法。或擅兴徭役，饰厨、传，称过使客，越职逾法，以取名誉，譬犹践薄冰以待白日，岂不殆哉！今天下颇被疾疫之灾，朕甚愍之。其令郡国被灾甚者，毋出今年租赋。」</p>
<p>又曰：「闻古天子之名，难知而易讳也。今百姓多上书触讳以犯罪者，朕甚怜之。其更讳询。诸触讳在令前者，赦之。」</p>
<p>冬，京兆尹赵广汉有罪，要斩。</p>
<p>三年春，以神爵数集泰山，赐诸侯王、丞相、将军、列侯二千石金，郎从官帛，各有差。赐天下吏爵二级，民一级，女子百户牛、酒、鳏、寡、孤、独、高年帛。</p>
<p>三月，诏曰：「盖闻象有罪，舜封之，骨肉之亲粲而不殊。其封故昌邑王贺为海昏侯。」</p>
<p>又曰：「朕微眇时，御史大夫丙吉，中郎将史曾、史玄、长乐卫尉许舜、侍中光禄大夫许延寿皆与朕有旧恩。及故掖庭令张贺辅导朕躬，修文学经术，恩惠卓异，厥功茂焉。《诗》不云乎？『无德不报。』封贺所子弟子侍中中郎将彭祖为阳都侯，追赐贺谥曰阳都哀侯。吉、曾、玄、舜、延寿皆为列侯。故人下至郡邸狱复作尝有阿保之功，皆受官禄、田宅、财物，各以恩深浅报之。」</p>
<p>夏六月，诏曰：「前年夏，神爵集雍。今春，五色鸟以万数飞过属县，翱翔而舞，欲集未下。其令三辅毋得以春夏E74E巢探卵，弹射飞鸟。具为令。」</p>
<p>立皇子钦为淮阳王。</p>
<p>四年春正月，诏曰：「朕惟耆老之人，发齿堕落，血气衰微，亦亡暴虐之心，今或罹文法，拘执囹圄，不终天命，朕甚怜之。自今以来，诸年八十以上，非诬告、杀伤人，佗皆勿坐。」</p>
<p>遣太中大夫强等十二人循行天下，存问鳏、寡，览观风俗，察吏治得失，举茂材异伦之士。</p>
<p>二月，河东霍徵史等谋反，诛。</p>
<p>三月，诏曰：「乃者，神爵五采以万数集长乐、未央、北宫、高寝、甘泉泰畤殿中及上林苑。朕之不逮，寡于德厚，屡获嘉祥，非朕之任。其赐天下吏爵二级，民一级，女子百户牛、酒。加赐三老、孝弟、力田帛，人二匹，鳏、寡、孤、独各一匹。」</p>
<p>秋八月，赐故右扶风尹翁归子黄金百斤。以奉其祭祀。又赐功臣適后黄金，人二十斤。</p>
<p>丙寅，大司马卫将军安世薨。</p>
<p>比年丰，谷石五钱。</p>
<p>神爵元年春正月，行幸甘泉，郊泰畤。三月，行幸河东，祠后土。诏曰：「朕承宗庙，战战栗栗，惟万事统，未烛厥理。乃元康四年嘉谷、玄稷降于郡国，神爵仍集，金芝九茎产于函德殿铜池中，九真献奇兽，南郡获白虎、威凤为宝。朕之不明，震于珍物，饬躬斋</p>
<p>精，祈为百姓。东济大河，天气清静，神鱼舞河。幸万岁宫，神爵翔集。朕之不德，惧不能任。其以五年为神爵元年。赐天下勤事吏爵二级，民一级，女子百户牛、酒，鳏、寡、孤、独、高年帛。所振贷物勿收。行所过，毋出田租。」</p>
<p>西羌反，发三辅、中都官徒弛刑，及应募佽飞射士、羽林孤兒，胡、越骑，三河、颍川、沛郡、淮阳、汝南材官，金城、陇西、天水、安定、北地、上郡骑士、羌骑，诣金城。</p>
<p>夏四月，遣后将军赵充国、强弩将军许延寿击西羌。</p>
<p>六月，有星孛于东方。</p>
<p>即拜酒泉太守辛武贤为破羌将军，与两将军并进。诏曰：「军旅暴露，转输烦劳，其令诸侯王、列侯、蛮夷王、侯、君、长当朝二年者，皆毋朝。」</p>
<p>秋，赐故大司农硃邑子黄金百斤，以奉祭祀。后将军充国言屯田之计，语在《充国传》。</p>
<p>二年春二月，诏曰：「乃者正月乙丑，凤皇、甘露降集京师，群鸟从以万数。朕之不德，屡获天福，祗事不怠，其赦天下。」</p>
<p>夏五月，羌虏降服，斩其首恶大豪杨玉、酋非首。置金城属国以处降羌。</p>
<p>秋，匈奴日逐王先贤掸将人众万余来降。使都护西域骑都尉郑吉迎日逐，破车师，皆封列侯。</p>
<p>九月，司隶校尉盖宽饶有罪，下有司，自杀。</p>
<p>匈奴单于遣名王奉献，贺正月，始和亲。</p>
<p>三年春，起乐游苑。</p>
<p>三月丙午，丞相相薨。</p>
<p>秋八月，诏曰：「吏不廉平则治道衰。今小吏皆勤事，而奉禄薄，欲其毋侵渔百姓，难矣。其益吏百石以下奉十五。」</p>
<p>四年春二月，诏曰：「乃者凤皇、甘露降集京师，嘉瑞并见。修兴泰一、五帝、后士之祠，祈为百姓蒙祉福。鸾凤万举，蜚览翱翔，集止于旁。斋戒之暮，神光显著。荐鬯之夕，神光交错。或降于天，或登于地，或从四方来集于坛。上帝嘉飨，海内承福。其赦天下，赐民爵一级，女子百户牛、酒，鳏、寡、孤、独、高年帛。」</p>
<p>夏四月，颍川太守黄霸以治行尤异秩中二千石，赐爵关内侯，黄金百斤。及颍川吏、民有行义者爵，人二级，力田一级，贞妇、顺女帛。</p>
<p>令内郡国举贤良可亲民者各一人。</p>
<p>五月，匈奴单于遣弟呼留若王胜之来朝。</p>
<p>冬十月，凤皇十一集杜陵。</p>
<p>十一月，河南太守严延年有罪，弃市。</p>
<p>十二月，凤皇集上林。</p>
<p>五凤元年春正月，行幸甘泉，郊泰畤。</p>
<p>皇太子冠。皇太后赐丞相、将军、列侯、中二千石帛，人百匹，大夫人八十匹，夫人六十匹。又赐列侯嗣子爵五大夫，男子为父后者爵一级。</p>
<p>夏，赦徒作杜陵者。</p>
<p>冬十二月乙酉朔，日有蚀之。</p>
<p>左冯翊韩延寿有罪，弃市。</p>
<p>二年春三月，行幸雍，祠五畤。</p>
<p>夏四月已丑，大司马车骑将军增薨。</p>
<p>秋八月，诏曰：「夫婚姻之礼，人伦之大者也；酒食之会，所以行礼乐也。今郡国二千石或擅为苛禁，禁民嫁娶不得具酒食相贺召。由是废乡党之礼，令民亡所乐，非所以导民也。《诗》不云乎？『民之失德，乾餱以愆。』勿行苛政。」</p>
<p>冬十一月，匈奴呼DD35累单于帅众来降，封为列侯。</p>
<p>十二月，平通侯杨恽坐前为光禄勋有罪，免为庶人。不悔过，怨望，大逆不道，要斩。</p>
<p>三年春正月癸卯，丞相吉薨。</p>
<p>三月，行幸河东，祠后土。诏曰：「往者匈奴数为边寇，百姓被其害。朕承至尊，未能绥安匈奴。虚闾权渠单于请求和亲，病死。右贤王屠耆堂代立。骨肉大臣立虚闾权渠单于子为呼韩邪单于，击杀屠耆堂。诸王并自立，分为五单于，更相攻击，死者以万数，畜产大耗什八九，人民饥饿，相燔烧以求食，因大乖乱。单于阏氏子孙、昆弟及呼DD35累单于、名王、右伊秩訾、且渠、当户以下将众五万余人来降归义。单于称臣，使弟奉珍朝驾正月，北边晏然，靡有兵革之事。朕饬躬斋戒，郊上帝，祠后土，神光并见，或兴于谷，烛耀齐宫，十有余刻。甘露降，神爵集。已诏有司告祠上帝、宗庙。三月辛丑，鸾凤又集长乐宫东阙中树上，飞下止地，文章五色，留十余刻，吏民并观。朕之不敏，惧不能任，娄蒙嘉瑞，获兹祉福。《书》不云乎？『虽休勿休，祗事不怠。』公卿大夫其□焉。减天下口钱。赦殊死以下。赐民爵一级，女子百户牛、酒。大酺五日。加赐鳏、寡、孤、独、高年帛。」</p>
<p>置西河、北地属国以处匈奴降者。</p>
<p>四年春正月，广陵王胥有罪，自杀。</p>
<p>匈奴单于称臣，遣弟谷蠡王入侍。以边塞亡寇，减戍卒什二。</p>
<p>大司农中丞耿寿昌奏设常平仓，以给北边，省转漕。赐爵关内侯。</p>
<p>夏四月辛丑晦，日有蚀之。昭曰：「皇天见异，以戒朕躬，是朕之不逮，吏之不称也。以前使使者问民所疾苦，复遣丞相、御史掾二十四人循行天下，举冤狱，察擅为苛禁深刻不改者。」</p>
<p>甘露元年春正月，行幸甘泉，郊泰畤。</p>
<p>匈奴呼韩邪单于遣子右贤王铢娄渠堂入侍。</p>
<p>二月丁已，大司马车骑将军延寿薨。</p>
<p>夏四月，黄龙见新丰。</p>
<p>丙申，太上皇庙火。甲辰，孝文庙火。上素服五日。</p>
<p>冬，匈奴单于遣弟左贤王来朝贺。</p>
<p>二年春正月，立皇子嚣为定陶王。</p>
<p>诏曰：「乃者凤皇、甘露降集，黄龙登兴，醴泉滂流，枯槁荣茂，神光并见，咸受祯祥。其赦天下。减民算三十。赐诸侯王、丞相、将军、列侯、中二千石金、钱各有差。赐民爵一级，女子百户牛、酒，鳏、寡、孤、独、高年帛。」</p>
<p>夏四月，遣护军都尉禄将兵击珠崖。</p>
<p>秋九月，立皇子宇为东平王。</p>
<p>冬十二月，行幸萯阳宫属玉观。</p>
<p>匈奴呼韩邪单于款五原塞，愿奉国珍朝三年正月。诏有司议。咸曰：「圣王之制，施德行礼，先京师而后诸夏，先诸夏而后夷狄。《诗》云：『率礼不越，遂视既发。相土烈烈，海外有截。』陛下圣德。充塞天地，光被四表。匈奴单于乡风慕义，举国同心，奉珍朝贺，自古未之有也。单于非正朔所加，王者所客也，礼仪宜如诸侯王，称臣昧死再拜，位次诸侯王下。」诏曰：「盖闻五帝三王，礼所不施，不及以政。今匈奴单于称北籓臣，朝正月，朕之不逮，德不能弘覆。其以客礼待之，位在诸侯王上。」</p>
<p>三年春正月，行幸甘泉，郊泰畤。</p>
<p>匈奴呼韩邪单于稽侯犭册来朝，赞谒称籓臣而不名。赐以玺绶、冠带、衣裳、安车、驷马、黄金、锦绣、缯絮。使有司道单于先行就邸长安，宿长平。上自甘泉宿池阳宫。上登长平阪，诏单于毋谒。共左右当户之群皆列观，蛮夷君、长、王、侯迎者数万人，夹道陈。上登渭桥，咸称万岁。单于就邸。置酒建章宫，飨赐单于，观以珍宝。</p>
<p>二月，单于罢归。遣长乐卫尉高昌侯忠、车骑都尉昌、骑都尉虎将万六千骑送单于。单于居幕南，保光禄城。诏北边振谷食。郅支单于远遁，匈奴遂定。</p>
<p>诏曰：「乃者凤皇集新蔡，群鸟四面行列，皆乡凤皇立，以万数。其赐汝南太守帛百匹，新蔡长吏、三老、孝弟、力田、鳏、寡、孤、独各有差。赐民爵二级。毋出今年租。」</p>
<p>三月已丑，丞相霸薨。</p>
<p>诏诸儒讲《五经》同异，太子太傅萧望之等平奏其议，上亲称制临决焉。乃立梁丘《易》、大小夏侯《尚书》、穀梁《春秋》博士。</p>
<p>冬，乌孙公主来归。</p>
<p>四年夏，广川王海阳有罪，废迁房陵。</p>
<p>冬十月丁卯，未央宫宣室阁火。</p>
<p>黄龙元年春正月，行幸甘泉，郊泰畤。</p>
<p>匈奴呼韩邪单于来朝，礼赐如初。二月，单于归国。</p>
<p>诏曰：「盖闻上古之治，君臣同心，举措曲直，各得其所。是以上下和洽，海内康平，其德弗可及已。朕既不明，数申诏公卿、大夫务行宽大，顺民所疾苦，将欲配三王之隆，明先帝之德也。今吏或以不禁奸邪为宽大，纵释有罪为不苛，或以酷恶为贤，皆失其中。奉诏宣化如此，岂不谬哉！方今天下少事，徭役省减，兵革不动，而民多贫，盗贼不止，其咎安在？上计簿，具文而已，务为欺谩，以避其课。三公不以为意，朕将何任？诸请诏省卒徒自给者皆止。御史察计簿，疑非实者，按之，使真伪毋相乱。」</p>
<p>三月，有星孛于王良、阁道，入紫宫。</p>
<p>夏四月，诏曰：「举廉吏，诚欲得其真也。吏六百石位大夫，有罪先请，秩禄上通，足以效其贤材，自今以来毋得举。」</p>
<p>冬十二月甲戌，帝崩于未央宫。癸巳，尊皇太后曰太皇太后。</p>
<p>赞曰：孝先之治，信赏必罚，综核名实，政事、文学、法理之士咸精其能，至于技巧、工匠、器械，自元、成间鲜能及之，亦足以知吏称其职，民安其业也。遭值匈奴乖乱，推亡固存，信威北夷，单于慕义，稽首称籓。功光祖宗，业垂后嗣，可谓中兴，侔德殷宗、周宣矣！</p>
</section>

    <script type="text/x-thebe-config">
    {
        requestKernel: true,
        binderOptions: {
            repo: "binder-examples/jupyter-stacks-datascience",
            ref: "master",
        },
        codeMirrorConfig: {
            theme: "abcdef",
            mode: "python"
        },
        kernelOptions: {
            kernelName: "python3",
            path: "./."
        },
        predefinedOutput: true
    }
    </script>
    <script>kernelName = 'python3'</script>

              </div>
              
            </main>
            <footer class="footer-article noprint">
                
    <!-- Previous / next buttons -->
<div class='prev-next-area'>
    <a class='left-prev' id="prev-link" href="chap7.html" title="previous page">
        <i class="fas fa-angle-left"></i>
        <div class="prev-next-info">
            <p class="prev-next-subtitle">previous</p>
            <p class="prev-next-title">第7卷</p>
        </div>
    </a>
    <a class='right-next' id="next-link" href="chap9.html" title="next page">
    <div class="prev-next-info">
        <p class="prev-next-subtitle">next</p>
        <p class="prev-next-title">第9卷</p>
    </div>
    <i class="fas fa-angle-right"></i>
    </a>
</div>
            </footer>
        </div>
    </div>
    <div class="footer-content row">
        <footer class="col footer"><p>
  
    By Liang Liu<br/>
  
      &copy; Copyright 2022.<br/>
</p>
        </footer>
    </div>
    
</div>


      </div>
    </div>
  
  <!-- Scripts loaded after <body> so the DOM is not blocked -->
  <script src="_static/scripts/pydata-sphinx-theme.js?digest=1999514e3f237ded88cf"></script>


  </body>
</html>