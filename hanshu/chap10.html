
<!DOCTYPE html>

<html>
  <head>
    <meta charset="utf-8" />
    <meta name="viewport" content="width=device-width, initial-scale=1.0" /><meta name="generator" content="Docutils 0.17.1: http://docutils.sourceforge.net/" />

    <title>第10卷 &#8212; 汉书</title>
    
  <!-- Loaded before other Sphinx assets -->
  <link href="_static/styles/theme.css?digest=1999514e3f237ded88cf" rel="stylesheet">
<link href="_static/styles/pydata-sphinx-theme.css?digest=1999514e3f237ded88cf" rel="stylesheet">

    
  <link rel="stylesheet"
    href="_static/vendor/fontawesome/5.13.0/css/all.min.css">
  <link rel="preload" as="font" type="font/woff2" crossorigin
    href="_static/vendor/fontawesome/5.13.0/webfonts/fa-solid-900.woff2">
  <link rel="preload" as="font" type="font/woff2" crossorigin
    href="_static/vendor/fontawesome/5.13.0/webfonts/fa-brands-400.woff2">

    <link rel="stylesheet" type="text/css" href="_static/pygments.css" />
    <link rel="stylesheet" href="_static/styles/sphinx-book-theme.css?digest=5115cc725059bd94278eecd172e13a965bf8f5a9" type="text/css" />
    <link rel="stylesheet" type="text/css" href="_static/togglebutton.css" />
    <link rel="stylesheet" type="text/css" href="_static/copybutton.css" />
    <link rel="stylesheet" type="text/css" href="_static/mystnb.css" />
    <link rel="stylesheet" type="text/css" href="_static/sphinx-thebe.css" />
    <link rel="stylesheet" type="text/css" href="_static/proof.css" />
    <link rel="stylesheet" type="text/css" href="_static/design-style.b7bb847fb20b106c3d81b95245e65545.min.css" />
    
  <!-- Pre-loaded scripts that we'll load fully later -->
  <link rel="preload" as="script" href="_static/scripts/pydata-sphinx-theme.js?digest=1999514e3f237ded88cf">

    <script data-url_root="./" id="documentation_options" src="_static/documentation_options.js"></script>
    <script src="_static/jquery.js"></script>
    <script src="_static/underscore.js"></script>
    <script src="_static/doctools.js"></script>
    <script src="_static/clipboard.min.js"></script>
    <script src="_static/copybutton.js"></script>
    <script src="_static/scripts/sphinx-book-theme.js?digest=9c920249402e914e316237a7dbc6769907cce411"></script>
    <script>let toggleHintShow = 'Click to show';</script>
    <script>let toggleHintHide = 'Click to hide';</script>
    <script>let toggleOpenOnPrint = 'true';</script>
    <script src="_static/togglebutton.js"></script>
    <script>var togglebuttonSelector = '.toggle, .admonition.dropdown, .tag_hide_input div.cell_input, .tag_hide-input div.cell_input, .tag_hide_output div.cell_output, .tag_hide-output div.cell_output, .tag_hide_cell.cell, .tag_hide-cell.cell';</script>
    <script src="_static/design-tabs.js"></script>
    <script>const THEBE_JS_URL = "https://unpkg.com/thebe@0.8.2/lib/index.js"
const thebe_selector = ".thebe,.cell"
const thebe_selector_input = "pre"
const thebe_selector_output = ".output, .cell_output"
</script>
    <script async="async" src="_static/sphinx-thebe.js"></script>
    <link rel="index" title="Index" href="genindex.html" />
    <link rel="search" title="Search" href="search.html" />
    <link rel="next" title="第11卷" href="chap11.html" />
    <link rel="prev" title="第9卷" href="chap9.html" />
    <meta name="viewport" content="width=device-width, initial-scale=1" />
    <meta name="docsearch:language" content="None">
    

    <!-- Google Analytics -->
    
  </head>
  <body data-spy="scroll" data-target="#bd-toc-nav" data-offset="60">
<!-- Checkboxes to toggle the left sidebar -->
<input type="checkbox" class="sidebar-toggle" name="__navigation" id="__navigation" aria-label="Toggle navigation sidebar">
<label class="overlay overlay-navbar" for="__navigation">
    <div class="visually-hidden">Toggle navigation sidebar</div>
</label>
<!-- Checkboxes to toggle the in-page toc -->
<input type="checkbox" class="sidebar-toggle" name="__page-toc" id="__page-toc" aria-label="Toggle in-page Table of Contents">
<label class="overlay overlay-pagetoc" for="__page-toc">
    <div class="visually-hidden">Toggle in-page Table of Contents</div>
</label>
<!-- Headers at the top -->
<div class="announcement header-item noprint"></div>
<div class="header header-item noprint"></div>

    
    <div class="container-fluid" id="banner"></div>

    

    <div class="container-xl">
      <div class="row">
          
<!-- Sidebar -->
<div class="bd-sidebar noprint" id="site-navigation">
    <div class="bd-sidebar__content">
        <div class="bd-sidebar__top"><div class="navbar-brand-box">
    <a class="navbar-brand text-wrap" href="index.html">
      
        <!-- `logo` is deprecated in Sphinx 4.0, so remove this when we stop supporting 3 -->
        
      
      
      <img src="_static/logo.jpg" class="logo" alt="logo">
      
      
      <h1 class="site-logo" id="site-title">汉书</h1>
      
    </a>
</div><form class="bd-search d-flex align-items-center" action="search.html" method="get">
  <i class="icon fas fa-search"></i>
  <input type="search" class="form-control" name="q" id="search-input" placeholder="Search this book..." aria-label="Search this book..." autocomplete="off" >
</form><nav class="bd-links" id="bd-docs-nav" aria-label="Main">
    <div class="bd-toc-item active">
        
        <ul class="nav bd-sidenav bd-sidenav__home-link">
            <li class="toctree-l1">
                <a class="reference internal" href="intro.html">
                    汉书目录
                </a>
            </li>
        </ul>
        <ul class="current nav bd-sidenav">
 <li class="toctree-l1">
  <a class="reference internal" href="preface.html">
   序言
  </a>
 </li>
 <li class="toctree-l1">
  <a class="reference internal" href="chap1.html">
   第1卷
  </a>
 </li>
 <li class="toctree-l1">
  <a class="reference internal" href="chap2.html">
   第2卷
  </a>
 </li>
 <li class="toctree-l1">
  <a class="reference internal" href="chap3.html">
   第3卷
  </a>
 </li>
 <li class="toctree-l1">
  <a class="reference internal" href="chap4.html">
   第4卷
  </a>
 </li>
 <li class="toctree-l1">
  <a class="reference internal" href="chap5.html">
   第5卷
  </a>
 </li>
 <li class="toctree-l1">
  <a class="reference internal" href="chap6.html">
   第6卷
  </a>
 </li>
 <li class="toctree-l1">
  <a class="reference internal" href="chap7.html">
   第7卷
  </a>
 </li>
 <li class="toctree-l1">
  <a class="reference internal" href="chap8.html">
   第8卷
  </a>
 </li>
 <li class="toctree-l1">
  <a class="reference internal" href="chap9.html">
   第9卷
  </a>
 </li>
 <li class="toctree-l1 current active">
  <a class="current reference internal" href="#">
   第10卷
  </a>
 </li>
 <li class="toctree-l1">
  <a class="reference internal" href="chap11.html">
   第11卷
  </a>
 </li>
 <li class="toctree-l1">
  <a class="reference internal" href="chap12.html">
   第12卷
  </a>
 </li>
 <li class="toctree-l1">
  <a class="reference internal" href="chap13.html">
   第13卷
  </a>
 </li>
 <li class="toctree-l1">
  <a class="reference internal" href="chap14.html">
   第14卷
  </a>
 </li>
 <li class="toctree-l1">
  <a class="reference internal" href="chap15.html">
   第15卷
  </a>
 </li>
 <li class="toctree-l1">
  <a class="reference internal" href="chap16.html">
   第16卷
  </a>
 </li>
 <li class="toctree-l1">
  <a class="reference internal" href="chap17.html">
   第17卷
  </a>
 </li>
 <li class="toctree-l1">
  <a class="reference internal" href="chap18.html">
   第18卷
  </a>
 </li>
 <li class="toctree-l1">
  <a class="reference internal" href="chap19.html">
   第19卷
  </a>
 </li>
 <li class="toctree-l1">
  <a class="reference internal" href="chap20.html">
   第20卷
  </a>
 </li>
 <li class="toctree-l1">
  <a class="reference internal" href="chap21.html">
   第21卷
  </a>
 </li>
 <li class="toctree-l1">
  <a class="reference internal" href="chap22.html">
   第22卷
  </a>
 </li>
 <li class="toctree-l1">
  <a class="reference internal" href="chap23.html">
   第23卷
  </a>
 </li>
 <li class="toctree-l1">
  <a class="reference internal" href="chap24.html">
   第24卷
  </a>
 </li>
 <li class="toctree-l1">
  <a class="reference internal" href="chap25.html">
   第25卷
  </a>
 </li>
 <li class="toctree-l1">
  <a class="reference internal" href="chap26.html">
   第26卷
  </a>
 </li>
 <li class="toctree-l1">
  <a class="reference internal" href="chap27.html">
   第27卷
  </a>
 </li>
 <li class="toctree-l1">
  <a class="reference internal" href="chap28.html">
   第28卷
  </a>
 </li>
 <li class="toctree-l1">
  <a class="reference internal" href="chap29.html">
   第29卷
  </a>
 </li>
 <li class="toctree-l1">
  <a class="reference internal" href="chap30.html">
   第30卷
  </a>
 </li>
 <li class="toctree-l1">
  <a class="reference internal" href="chap31.html">
   第31卷
  </a>
 </li>
 <li class="toctree-l1">
  <a class="reference internal" href="chap32.html">
   第32卷
  </a>
 </li>
 <li class="toctree-l1">
  <a class="reference internal" href="chap33.html">
   第33卷
  </a>
 </li>
 <li class="toctree-l1">
  <a class="reference internal" href="chap34.html">
   第34卷
  </a>
 </li>
 <li class="toctree-l1">
  <a class="reference internal" href="chap35.html">
   第35卷
  </a>
 </li>
 <li class="toctree-l1">
  <a class="reference internal" href="chap36.html">
   第36卷
  </a>
 </li>
 <li class="toctree-l1">
  <a class="reference internal" href="chap37.html">
   第37卷
  </a>
 </li>
 <li class="toctree-l1">
  <a class="reference internal" href="chap38.html">
   第38卷
  </a>
 </li>
 <li class="toctree-l1">
  <a class="reference internal" href="chap39.html">
   第39卷
  </a>
 </li>
 <li class="toctree-l1">
  <a class="reference internal" href="chap40.html">
   第40卷
  </a>
 </li>
 <li class="toctree-l1">
  <a class="reference internal" href="chap41.html">
   第41卷
  </a>
 </li>
 <li class="toctree-l1">
  <a class="reference internal" href="chap42.html">
   第42卷
  </a>
 </li>
 <li class="toctree-l1">
  <a class="reference internal" href="chap43.html">
   第43卷
  </a>
 </li>
 <li class="toctree-l1">
  <a class="reference internal" href="chap44.html">
   第44卷
  </a>
 </li>
 <li class="toctree-l1">
  <a class="reference internal" href="chap45.html">
   第45卷
  </a>
 </li>
 <li class="toctree-l1">
  <a class="reference internal" href="chap46.html">
   第46卷
  </a>
 </li>
 <li class="toctree-l1">
  <a class="reference internal" href="chap47.html">
   第47卷
  </a>
 </li>
 <li class="toctree-l1">
  <a class="reference internal" href="chap48.html">
   第48卷
  </a>
 </li>
 <li class="toctree-l1">
  <a class="reference internal" href="chap49.html">
   第49卷
  </a>
 </li>
 <li class="toctree-l1">
  <a class="reference internal" href="chap50.html">
   第50卷
  </a>
 </li>
 <li class="toctree-l1">
  <a class="reference internal" href="chap51.html">
   第51卷
  </a>
 </li>
 <li class="toctree-l1">
  <a class="reference internal" href="chap52.html">
   第52卷
  </a>
 </li>
 <li class="toctree-l1">
  <a class="reference internal" href="chap53.html">
   第53卷
  </a>
 </li>
 <li class="toctree-l1">
  <a class="reference internal" href="chap54.html">
   第54卷
  </a>
 </li>
 <li class="toctree-l1">
  <a class="reference internal" href="chap55.html">
   第55卷
  </a>
 </li>
 <li class="toctree-l1">
  <a class="reference internal" href="chap56.html">
   第56卷
  </a>
 </li>
 <li class="toctree-l1">
  <a class="reference internal" href="chap57.html">
   第57卷
  </a>
 </li>
 <li class="toctree-l1">
  <a class="reference internal" href="chap58.html">
   第58卷
  </a>
 </li>
 <li class="toctree-l1">
  <a class="reference internal" href="chap59.html">
   第59卷
  </a>
 </li>
 <li class="toctree-l1">
  <a class="reference internal" href="chap60.html">
   第60卷
  </a>
 </li>
 <li class="toctree-l1">
  <a class="reference internal" href="chap61.html">
   第61卷
  </a>
 </li>
 <li class="toctree-l1">
  <a class="reference internal" href="chap62.html">
   第62卷
  </a>
 </li>
 <li class="toctree-l1">
  <a class="reference internal" href="chap63.html">
   第63卷
  </a>
 </li>
 <li class="toctree-l1">
  <a class="reference internal" href="chap64.html">
   第64卷
  </a>
 </li>
 <li class="toctree-l1">
  <a class="reference internal" href="chap65.html">
   第65卷
  </a>
 </li>
 <li class="toctree-l1">
  <a class="reference internal" href="chap66.html">
   第66卷
  </a>
 </li>
 <li class="toctree-l1">
  <a class="reference internal" href="chap67.html">
   第67卷
  </a>
 </li>
 <li class="toctree-l1">
  <a class="reference internal" href="chap68.html">
   第68卷
  </a>
 </li>
 <li class="toctree-l1">
  <a class="reference internal" href="chap69.html">
   第69卷
  </a>
 </li>
 <li class="toctree-l1">
  <a class="reference internal" href="chap70.html">
   第70卷
  </a>
 </li>
 <li class="toctree-l1">
  <a class="reference internal" href="chap71.html">
   第71卷
  </a>
 </li>
 <li class="toctree-l1">
  <a class="reference internal" href="chap72.html">
   第72卷
  </a>
 </li>
 <li class="toctree-l1">
  <a class="reference internal" href="chap73.html">
   第73卷
  </a>
 </li>
 <li class="toctree-l1">
  <a class="reference internal" href="chap74.html">
   第74卷
  </a>
 </li>
 <li class="toctree-l1">
  <a class="reference internal" href="chap75.html">
   第75卷
  </a>
 </li>
 <li class="toctree-l1">
  <a class="reference internal" href="chap76.html">
   第76卷
  </a>
 </li>
 <li class="toctree-l1">
  <a class="reference internal" href="chap77.html">
   第77卷
  </a>
 </li>
 <li class="toctree-l1">
  <a class="reference internal" href="chap78.html">
   第78卷
  </a>
 </li>
 <li class="toctree-l1">
  <a class="reference internal" href="chap79.html">
   第79卷
  </a>
 </li>
 <li class="toctree-l1">
  <a class="reference internal" href="chap80.html">
   第80卷
  </a>
 </li>
 <li class="toctree-l1">
  <a class="reference internal" href="chap81.html">
   第81卷
  </a>
 </li>
 <li class="toctree-l1">
  <a class="reference internal" href="chap82.html">
   第82卷
  </a>
 </li>
 <li class="toctree-l1">
  <a class="reference internal" href="chap83.html">
   第83卷
  </a>
 </li>
 <li class="toctree-l1">
  <a class="reference internal" href="chap84.html">
   第84卷
  </a>
 </li>
 <li class="toctree-l1">
  <a class="reference internal" href="chap85.html">
   第85卷
  </a>
 </li>
 <li class="toctree-l1">
  <a class="reference internal" href="chap86.html">
   第86卷
  </a>
 </li>
 <li class="toctree-l1">
  <a class="reference internal" href="chap87.html">
   第87卷
  </a>
 </li>
 <li class="toctree-l1">
  <a class="reference internal" href="chap88.html">
   第88卷
  </a>
 </li>
 <li class="toctree-l1">
  <a class="reference internal" href="chap89.html">
   第89卷
  </a>
 </li>
 <li class="toctree-l1">
  <a class="reference internal" href="chap90.html">
   第90卷
  </a>
 </li>
 <li class="toctree-l1">
  <a class="reference internal" href="chap91.html">
   第91卷
  </a>
 </li>
 <li class="toctree-l1">
  <a class="reference internal" href="chap92.html">
   第92卷
  </a>
 </li>
 <li class="toctree-l1">
  <a class="reference internal" href="chap93.html">
   第93卷
  </a>
 </li>
 <li class="toctree-l1">
  <a class="reference internal" href="chap94.html">
   第94卷
  </a>
 </li>
 <li class="toctree-l1">
  <a class="reference internal" href="chap95.html">
   第95卷
  </a>
 </li>
 <li class="toctree-l1">
  <a class="reference internal" href="chap96.html">
   第96卷
  </a>
 </li>
 <li class="toctree-l1">
  <a class="reference internal" href="chap97.html">
   第97卷
  </a>
 </li>
 <li class="toctree-l1">
  <a class="reference internal" href="chap98.html">
   第98卷
  </a>
 </li>
 <li class="toctree-l1">
  <a class="reference internal" href="chap99.html">
   第99卷
  </a>
 </li>
 <li class="toctree-l1">
  <a class="reference internal" href="chap100.html">
   第100卷
  </a>
 </li>
</ul>

    </div>
</nav></div>
        <div class="bd-sidebar__bottom">
             <!-- To handle the deprecated key -->
            
            <div class="navbar_extra_footer">
            Powered by <a href="https://jupyterbook.org">Jupyter Book</a>
            </div>
            
        </div>
    </div>
    <div id="rtd-footer-container"></div>
</div>


          


          
<!-- A tiny helper pixel to detect if we've scrolled -->
<div class="sbt-scroll-pixel-helper"></div>
<!-- Main content -->
<div class="col py-0 content-container">
    
    <div class="header-article row sticky-top noprint">
        



<div class="col py-1 d-flex header-article-main">
    <div class="header-article__left">
        
        <label for="__navigation"
  class="headerbtn"
  data-toggle="tooltip"
data-placement="right"
title="Toggle navigation"
>
  

<span class="headerbtn__icon-container">
  <i class="fas fa-bars"></i>
  </span>

</label>

        
    </div>
    <div class="header-article__right">
<div class="menu-dropdown menu-dropdown-launch-buttons">
  <button class="headerbtn menu-dropdown__trigger"
      aria-label="Launch interactive content">
      <i class="fas fa-rocket"></i>
  </button>
  <div class="menu-dropdown__content">
    <ul>
      <li>
        <a href="https://mybinder.org/v2/gh/executablebooks/jupyter-book/master?urlpath=tree/docs/chap10.md"
   class="headerbtn"
   data-toggle="tooltip"
data-placement="left"
title="Launch on Binder"
>
  

<span class="headerbtn__icon-container">
  
    <img src="_static/images/logo_binder.svg">
  </span>
<span class="headerbtn__text-container">Binder</span>
</a>

      </li>
      
    </ul>
  </div>
</div>

<button onclick="toggleFullScreen()"
  class="headerbtn"
  data-toggle="tooltip"
data-placement="bottom"
title="Fullscreen mode"
>
  

<span class="headerbtn__icon-container">
  <i class="fas fa-expand"></i>
  </span>

</button>

<div class="menu-dropdown menu-dropdown-repository-buttons">
  <button class="headerbtn menu-dropdown__trigger"
      aria-label="Source repositories">
      <i class="fab fa-github"></i>
  </button>
  <div class="menu-dropdown__content">
    <ul>
      <li>
        <a href="https://github.com/executablebooks/jupyter-book"
   class="headerbtn"
   data-toggle="tooltip"
data-placement="left"
title="Source repository"
>
  

<span class="headerbtn__icon-container">
  <i class="fab fa-github"></i>
  </span>
<span class="headerbtn__text-container">repository</span>
</a>

      </li>
      
      <li>
        <a href="https://github.com/executablebooks/jupyter-book/issues/new?title=Issue%20on%20page%20%2Fchap10.html&body=Your%20issue%20content%20here."
   class="headerbtn"
   data-toggle="tooltip"
data-placement="left"
title="Open an issue"
>
  

<span class="headerbtn__icon-container">
  <i class="fas fa-lightbulb"></i>
  </span>
<span class="headerbtn__text-container">open issue</span>
</a>

      </li>
      
    </ul>
  </div>
</div>

<div class="menu-dropdown menu-dropdown-download-buttons">
  <button class="headerbtn menu-dropdown__trigger"
      aria-label="Download this page">
      <i class="fas fa-download"></i>
  </button>
  <div class="menu-dropdown__content">
    <ul>
      <li>
        <a href="_sources/chap10.ipynb"
   class="headerbtn"
   data-toggle="tooltip"
data-placement="left"
title="Download notebook file"
>
  

<span class="headerbtn__icon-container">
  <i class="fas fa-code"></i>
  </span>
<span class="headerbtn__text-container">.ipynb</span>
</a>

      </li>
      
      <li>
        <a href="_sources/chap10.md"
   class="headerbtn"
   data-toggle="tooltip"
data-placement="left"
title="Download source file"
>
  

<span class="headerbtn__icon-container">
  <i class="fas fa-file"></i>
  </span>
<span class="headerbtn__text-container">.md</span>
</a>

      </li>
      
      <li>
        
<button onclick="printPdf(this)"
  class="headerbtn"
  data-toggle="tooltip"
data-placement="left"
title="Print to PDF"
>
  

<span class="headerbtn__icon-container">
  <i class="fas fa-file-pdf"></i>
  </span>
<span class="headerbtn__text-container">.pdf</span>
</button>

      </li>
      
    </ul>
  </div>
</div>

    </div>
</div>

<!-- Table of contents -->
<div class="col-md-3 bd-toc show noprint">
</div>
    </div>
    <div class="article row">
        <div class="col pl-md-3 pl-lg-5 content-container">
            <!-- Table of contents that is only displayed when printing the page -->
            <div id="jb-print-docs-body" class="onlyprint">
                <h1>第10卷</h1>
                <!-- Table of contents -->
                <div id="print-main-content">
                    <div id="jb-print-toc">
                        
                    </div>
                </div>
            </div>
            <main id="main-content" role="main">
                
              <div>
                
  <section class="tex2jax_ignore mathjax_ignore" id="id1">
<h1>第10卷<a class="headerlink" href="#id1" title="Permalink to this headline">#</a></h1>
<p><img alt="" src="_images/cover.jpg" /></p>
<p>【成帝纪第十】</p>
<p>孝成皇帝，元帝太子也。母曰王皇后。元帝在太子宫生甲观画堂，为世嫡皇孙。宣帝爱之，字曰太孙，常置左右。年三岁而宣帝崩，元帝即位，帝为太子。壮好经书，宽博谨慎。初居桂宫，上尝急召，太子出龙楼门，不敢绝驰道，西至直城门，得绝乃度，还入作室门。上迟之，问其故，以状对。上大说，乃著令，令太子得绝驰道云。其后幸酒，乐燕乐，上不以为能。而定陶恭王有材艺，母傅昭仪又爱幸，上以故常有意欲以恭王为嗣。赖侍中史丹护太子家，辅助有力，上亦以先帝尤爱太子，故得无废。</p>
<p>竟宁元年五月，元帝崩。六月已未，太子即皇帝位，谒高庙。尊皇太后曰太皇太后，皇后曰皇太后。以元舅侍中卫尉阳平侯王凤为大司马大将军，领尚书事。</p>
<p>乙未，有司言：「乘舆车、牛、马、禽兽皆非礼，不宜以葬。」奏可。</p>
<p>七月，大赦天下。</p>
<p>建始元年春正月乙丑，皇曾祖悼考庙灾。</p>
<p>立故河间王弟上郡库令良为王。</p>
<p>有星勃于营室。</p>
<p>罢上林诏狱。</p>
<p>二月，右将军长史姚尹等使匈奴还，去塞百余里，暴风火发，烧杀尹等七人。官吏千石以下至二百石及宗室子有属籍者、三老、孝弟、力田、鳏、寡、孤、独钱、帛，各有差，吏民五十户牛、酒。</p>
<p>诏曰：「乃者火灾降于祖庙，有星孛于东方，始正而亏，咎孰大焉！《书》云：『惟先假王正厥事。』群公孜孜，帅先百寮，辅朕不逮。崇宽大，长和睦，凡事怒己，毋行苛刻。其大赦天下，使得自新。」</p>
<p>封舅诸吏光禄大夫关内侯王崇为安成侯。赐舅王谭、商、立、根、逢时爵关内侯。</p>
<p>夏四月，黄雾四塞，博问公卿大夫，无有所讳。</p>
<p>六月，有青蝇无万数集未央宫殿中朝者坐。</p>
<p>秋，罢上林宫、馆希御幸者二十五所。</p>
<p>八月，有两月相承，晨见东方。</p>
<p>九月戊子，流星光烛地，长四五丈，委曲蛇形，贯紫宫。</p>
<p>十二月，作长安南北郊，罢甘泉、汾阴祠。是日大风，拔甘泉畤中大木十韦以上。郡国被灾什四以上，毋收田租。</p>
<p>二年春正月，罢雍五畤。辛已，上始郊祀长安南郊。诏曰：「乃者徙泰畤、后士于南郊、北郊，朕亲饬躬，郊祀上帝。皇天报应，神光并见。三辅长无共张徭役之劳，赦奉郊县长安、长陵及中都官耐罪徒。减天下赋钱，算四十。」</p>
<p>闰月，以渭城延陵亭部为初陵。</p>
<p>二月，诏三辅内郡举贤良方正各一人。</p>
<p>三月，北宫井水溢出。</p>
<p>辛丑，上始祠后土于北郊。</p>
<p>丙午，立皇后许氏。</p>
<p>罢六厩、技巧官。</p>
<p>夏，大旱。</p>
<p>东平王宇有罪，削樊、亢父县。</p>
<p>秋，罢太子博望苑，以赐宗室朝请者。减乘舆厩马。</p>
<p>三年春三月，赦天下徒。赐孝弟、力田爵二级。诸逋租赋所振贷勿收。</p>
<p>秋，关内大水。</p>
<p>七月，B055上小女陈持弓闻大水至，走入横城门，阑入尚方掖门，至未央宫钩盾中。吏民惊上城。</p>
<p>九月，诏曰：「乃者郡国被水灾，流杀人民，多至千数。京师无故讹言大水至，吏民惊恐，奔走乘城。殆苛暴深刻之吏未息，元元冤失职者众。遣谏大夫林等循行天下。」</p>
<p>冬十二月戊申朔，日有蚀之。夜，地震未央宫殿中。诏曰：「盖闻天生众民，不能相治，为之立君以统理之。君道得，则草木、昆虫咸得其所；人君不德，谪见天地，灾异娄发，以告不治。朕涉道日寡，举错不中，乃戊申日蚀、地震，朕甚惧焉。公卿其各思朕过失，明白陈之。『女无面从，退有后言。』丞相、御史与将军、列侯、中二千石及内郡国举贤良方正能直言极谏之士，诣公车，朕将览焉。」</p>
<p>越巂山崩。</p>
<p>四年春，罢中书宦官，初置尚书员五人。</p>
<p>夏四月，雨雪。</p>
<p>五月，中谒者丞陈临杀司隶校尉辕丰于殿中。</p>
<p>秋，桃、李实。大水，河决东郡金堤。冬十月，御史大夫尹忠以河决不忧职，自杀。</p>
<p>河平元年春三月，诏曰：「河决东郡，流漂二州，校尉王延世堤塞辄平，其改元为河平。赐天下吏民爵，各有差。」</p>
<p>夏四月己亥晦，日有蚀之，既。诏曰：「朕获保宗庙，战战栗栗，未能奉称。传曰：『男教不修，阳事不得，则日为之蚀。』天著厥异，辜在朕躬。公卿大夫其勉，悉心以辅不逮。百寮各修其职，□任仁人，退远残贼。陈朕过失，无有所讳。」大赦天下。</p>
<p>六月，罢典属国并大鸿胪。</p>
<p>秋九月，复太上皇寝庙园。</p>
<p>二年春正月，沛郡铁官</p>
<p>治铁飞，语在《五行志》。</p>
<p>夏六月，封舅谭、商、立、根、逢时皆为列侯。</p>
<p>三年春二月丙戌，犍为地震、山崩、雍江水，水逆流。</p>
<p>秋八月乙卯晦，日有蚀之。</p>
<p>光禄大夫刘向校中秘书。谒者陈农使，使求遗书于天下。</p>
<p>四年春正月，匈奴单于来朝。</p>
<p>赦天下徒，赐孝弟、力田爵二级，诸逋租赋所振贷勿收。</p>
<p>二月，单于罢归国。</p>
<p>三月癸丑朔，日有蚀之。</p>
<p>遣光禄大夫博士嘉等十一人行举濒河之郡水所毁伤困乏不能自存者，财振贷。其为水所流压死，不能自葬，令郡国给□椟葬埋。已葬者与钱，人二千。避水它郡国，在所冗食之，谨遇以文理，无令失职。举□厚有行、能直言之士。</p>
<p>壬申，长陵临泾岸崩，雍泾水。</p>
<p>夏六月庚戌，楚王嚣薨。</p>
<p>山阳火生石中，改元为阳朔。</p>
<p>阳朔元年春二月丁未晦，日有蚀之。</p>
<p>三月，赦天下徒。</p>
<p>冬，京兆尹王章有罪，下狱死。</p>
<p>二年春，寒。诏曰：「昔在帝尧，立羲、和之官，命以四时之事，令不失其序。故《书》云『黎民于蕃时雍』，明以阴阳为本也。今公卿大夫或不信阴阳，薄而小之，所奏请多违时政。传以不知，周行天下，而欲望阴阳和调，岂不谬哉！其务顺四时月令。」</p>
<p>三月，大赦天下。</p>
<p>夏五月，除吏八百石、五百石秩。</p>
<p>秋，关东大水，流民欲入函谷、天井、壶口、五阮关者，勿苛留。遣谏大夫博士分行视。</p>
<p>八月甲申，定陶王康薨。</p>
<p>九月，奉使者不称。诏曰：「古之立太学，将以传先王之业，流化于天下也。儒林之官，四海渊原，宜皆明于古今，温故知新，通达国体，故谓之博士。否则学者无述焉，为下所轻，非所以尊道德也。『工欲善其事，必先利其器。』丞相、御史其与中二千石、二千石杂举可充博士位者，使卓然可观。」</p>
<p>是岁，御史大夫张忠卒。</p>
<p>三年春三月壬戌，陨石东郡，八。</p>
<p>夏六月，颍川铁官徒申屠圣等百八十人杀长吏，盗库兵，自称将军，经历九郡。遣丞相长史、御史中丞逐捕，以军兴从事，皆伏辜。</p>
<p>秋八月丁已，大司马、大将军王凤薨。</p>
<p>四年春正月，诏曰：「夫《洪范》八政，以食为首，斯诚家给刑错之本也。先帝劭农，薄其租税，宠其强力，令与孝弟同科。间者，民弥惰怠，乡本者少，趋末者众，将何以矫之？方东作时，其令二千石勉劝农桑，出入阡陌，致劳来之。《书》不云乎？『服田力啬，乃亦有秋。』其□之哉！」</p>
<p>二月，赦天下。</p>
<p>秋九月壬申，东平王宇薨。</p>
<p>闰月壬戌，御史大夫于永卒。</p>
<p>鸿嘉元年春二月，诏曰：「朕承天地，获保宗庙，明有所蔽，德不能绥，刑罚不中，众冤失职，趋阙告诉者不绝。是以阴阳错谬，寒暑失序，日月不光，百姓蒙辜，朕甚闵焉。《书》不云乎？『即我御事，罔克耆寿，咎在厥躬。』方春生长时，临遣谏大夫理等举三辅、三河、弘农冤狱。公卿大夫、部刺史明申敕守、相，称朕意焉。其赐天下民爵一级，女子百户牛、酒，加赐鳏、寡、孤、独、高年帛。逋贷未入者勿收。」壬午，行幸初陵，赦作徒。以新丰戏乡为昌陵县，奉初陵，赐百户牛、酒。</p>
<p>上始为微行出。</p>
<p>冬，黄龙见真定。</p>
<p>二年春，行幸云阳。</p>
<p>三月，博士行饮酒礼，有雉蜚集于庭，历阶升堂而雊，后集诸府，又集承明殿。</p>
<p>诏曰：「古之选贤，傅纳以言，明试以功。故官无废事，下无逸民，教化流行，风雨和时，百谷用成，众庶乐业，咸以康宁。朕承鸿业十有余年，数遭水、旱、疾疫之灾，黎民娄困于饥寒，而望礼义之兴，岂不难哉！朕既无以率道，帝王之道日以陵夷，意乃招贤选士之路郁滞而不通与，将举者未得其人也？其举敦厚有行义、能直言者，冀闻切言嘉谋，匡朕之不逮。」</p>
<p>夏，徒郡国豪杰赀五百万以上五千户于昌陵。赐丞相、御史、将军、列侯、公主、中二千石冢地、第宅。</p>
<p>六月，立中山宪王孙云客为广德王。</p>
<p>三年夏四月，赦天下。令吏民得买爵，贾级千钱。</p>
<p>大旱。</p>
<p>秋八月乙卯，孝景庙阙灾。</p>
<p>冬十一月甲寅，皇后许氏废。</p>
<p>广汉男子郑躬等六十余人攻官寺，篡囚徒，盗库兵，自称山君。</p>
<p>四年春正月，诏曰：「数敕有司，务行宽大，而禁苛暴，讫今不改。一人有辜，举宗拘系，农民失业，怨恨者众，伤害和气，水旱为灾，关东流冗者众，青、幽、冀部尤剧，朕甚痛焉</p>
<p>。未闻在位有恻然者，孰当助朕忧之！已遣使者循行郡国。被灾害什四以上，民赀不满三万，勿出租赋。逋贷未入，皆勿收。流民欲入关，辄籍内。所之郡国，谨遇以理，务有以全活之。思称朕意。」</p>
<p>秋，勃海、清河河溢，被灾者振贷之。</p>
<p>冬，广汉郑躬等党与浸广，犯历四县，众且万人。拜河东都尉赵护为广汉太守，发郡中及蜀郡合三万人击之。或相捕斩，除罪。旬月平，迁护为执金吾，赐黄金百斤。</p>
<p>永始元年春正月癸丑，太官凌室火。戊午，戾后园阙火。</p>
<p>夏四月，封婕妤赵氏父临为成阳侯。</p>
<p>五月，封舅曼子侍中骑都尉光禄大夫王莽为新都侯。</p>
<p>六月丙寅，立皇后赵氏。大赦天下。</p>
<p>秋七月，诏曰：「朕执德不固，谋不尽下，过听将作大匠万年言昌陵三年可成。作治五年，中陵、司马殿门内尚未加功。天下虚耗，百姓罢劳，客土疏恶，终不可成。朕惟其难，怛然伤心。夫『过而不改，是谓过矣』。其罢昌陵，及故陵勿徒吏民，令天下毋有动摇之心。」立城阳孝王子俚为王。</p>
<p>八月丁丑，太皇太后王氏崩。</p>
<p>二年春正月己丑，大司马车骑将军王音薨。</p>
<p>二月癸未夜，星陨如雨。乙酉晦，日有蚀之。诏曰：「乃者，龙见于东莱，日有蚀之。天著变异，以显朕邮，朕甚惧焉。公卿申敕百寮，深思天诫，有可省减便安百姓者，条奏。所振贷贫民，勿收。」又曰：「关东比岁不登，吏民以义收食贫民、入谷物助县官振赡者，已赐直，其百万以上，加赐爵右更，欲为吏，补三百石，其吏也，迁二等。三十万以上，赐爵五大夫，吏亦迁二等，民补郎。十万以上，家无出租赋三岁。万钱以上，一年。」</p>
<p>冬十一月，行幸雍，祠五畤。</p>
<p>十二月，诏曰：「前将作大匠万年知昌陵卑下，不可为万岁居，奏请营作，建置郭邑，妄为巧作，积土增高，多赋敛徭役，兴卒暴之作。卒徒蒙辜，死者连属，百姓罢极，天下匮谒。常侍闳前为大司农中丞，数奏昌陵不可成。侍中卫尉长数白宜早止，徙家反故处。朕以长言下闳章，公卿议者皆合长计。长首建至策，闳典主省大费，民以康宁。闳前赐爵关内侯，黄金百斤。其赐长爵关内侯，食邑千户，闳五百户。万年佞邪不忠，毒流众庶，海内怨望，至今不息，虽蒙赦令，不宜居京师。其徙万年敦煌郡。」</p>
<p>是岁，御史大夫王骏卒。</p>
<p>三年春正月乙卯晦，日有蚀之。诏曰：「天灾仍重，朕甚惧焉。惟民之失职，临遣太中大夫嘉等循行天下，存问耆老，民所疾苦。其与剖刺史举□朴逊让有行义者各一人。」</p>
<p>冬十月庚辰，皇太后诏有司复甘泉泰畤、汾阴后土、雍五畤、陈仓陈宝祠。语在《郊祀志》。</p>
<p>十一月，尉氏男子樊并等十三人谋反，杀陈留太守，劫略吏民，自称将军。徒李谭等五人共格杀并等，皆封为列侯。</p>
<p>十二月，山阳铁官徒苏令等二百二十八人攻杀长吏，盗库兵，自称将军，经历郡国十九，杀东郡太守、汝南都尉。遣丞相长史、御史中丞持节督趣逐捕。汝南太守严訢捕斩令等。近訢为大司农，赐黄金百斤。</p>
<p>四年春正月，行幸甘泉，郊泰畤，神光降集紫殿。大赦天下。赐云阳吏民爵，女子百户牛、酒、鳏、寡、孤、独、高年帛。</p>
<p>三月，行幸河东，祠后士，赐吏民如云阳，行所过无出田租。</p>
<p>夏四月癸未，长乐临华殿、未央宫东司马门皆灾。</p>
<p>六月甲午，霸陵园门阙灾。出杜陵诸未尝御者归家。诏曰：「乃者，地震京师，火灾娄降，朕甚惧之。有司其悉心明对厥咎，朕将亲览焉。」</p>
<p>又曰：「圣王明礼制以序尊卑，异车服以章有德，虽有其财，而无其尊，不得逾制，故民兴行，上义而下利。方今世俗奢僭罔极，靡有厌足。公卿列侯亲属近臣，四方所则，未闻修身遵礼，同心忧国者也。或乃奢侈逸豫，务广第宅，治园池，多畜奴婢，被服绮□，设钟鼓，备女乐，车服、嫁娶、葬埋过制。吏民慕效，浸以成俗，而欲望百姓俭节，家给人足，岂不难哉！《诗》不云乎？『赫赫师尹，民具尔瞻。』其申敕有司，以渐禁之。青、绿民所常服，且勿止。列侯近臣，各自省改。司隶校尉察不变者。」</p>
<p>秋七月辛未晦，日有蚀之。</p>
<p>元延元年春正月己亥朔，日有蚀之。</p>
<p>三月，行幸雍，祠五畤。</p>
<p>夏四月丁酉，无云有雷，声光耀耀，四面下至地，昏止。赦天下。</p>
<p>秋七月，有星孛于东井。诏曰：「乃者，日蚀、星陨，谪见于天，大异重仍。在位默然，罕有忠言。今孛星见于东井，朕甚惧焉。公卿大夫、博士、议郎其各悉心，惟思变意，明以经对，无有所讳。与内郡国举方正能直言极谏者各一人，北边二十二郡举勇猛知兵法者各一人。」</p>
<p>封萧相国后喜为酂侯。</p>
<p>冬十二月辛亥，大司马大将军王商薨。</p>
<p>是岁，昭仪赵氏害后宫皇子。</p>
<p>二年春正月，行幸甘泉，郊泰畤。</p>
<p>三月，行幸河东，祠后土。</p>
<p>夏四月，立广陵孝王子守为王。</p>
<p>冬，行幸长杨宫，从胡客大校猎。宿萯阳宫，赐从官。</p>
<p>三年春正月丙寅，蜀郡岷山崩，雍江三日，江水竭。</p>
<p>二月，封侍中卫尉淳于长为定陵侯。</p>
<p>三月，行幸雍，祠五畤。</p>
<p>四年春正月，行幸甘泉，郊泰畤。</p>
<p>二月，罢司隶校尉官。</p>
<p>三月，行幸河东，祠后土。</p>
<p>甘露降京师，赐长安民牛、酒。</p>
<p>绥和元年春正月，大赦天下。</p>
<p>二月癸丑，诏曰：「朕承太祖鸿业，奉宗庙二十五年，德不能绥理宇内，百姓怨恨者众。不蒙天晁，至今未有继嗣，天下无所系心。观于往古近事之戒，祸乱之萌，皆由斯焉。定陶王欣于朕为子，慈仁孝顺，可以承天序，继祭祀。其立欣为皇太子。封中山王舅谏大夫冯参为宜乡侯，益中山国三万户，以慰其意。赐诸侯王、列侯金，天下当为父后者爵，三老、孝弟、力田帛，各有差。」</p>
<p>又曰：「盖闻王者必存二王之后，所以通三统也。昔成汤受命，列为三代，而祭祀废绝。考求其后，奠正孔吉。其封吉为殷绍嘉侯。」三月，进爵为公，及周承休侯皆为公，地各百里。</p>
<p>行幸雍，祠五畤。</p>
<p>夏四月，以大司马票骑将军为大司马，罢将军官。御史大夫为大司空，封为列侯。益大司马、大司空奉如丞相。</p>
<p>秋八月庚戌，中山王兴薨。</p>
<p>冬十一月，立楚孝王孙景为定陶王。</p>
<p>定陵侯淳于长大逆不道，下狱死。廷尉孔光使持节赐贵人许氏药，饮药死。</p>
<p>十二月，罢部刺史，更置州牧，秩二千石。</p>
<p>二年春正月，行幸甘泉，郊泰畤。</p>
<p>二月壬子，丞相翟方进薨。</p>
<p>三月，行幸河东，祠后土。</p>
<p>丙戌，帝崩于未央宫。皇太后诏有司复长安南北郊。四月己卯，葬延陵。</p>
<p>赞曰：臣之姑充后宫为婕妤，父子昆弟侍帷幄，数为臣言：成帝善修容仪，升车正立，不内顾，不疾言，不亲指，临朝渊嘿，尊严若神，可谓穆穆天子之容者矣！博览古今，容受直辞。公卿称职，奏议可述。遭世承平，上下和睦。然湛于酒色，赵氏乱内，外家擅朝，言之可为於邑。建始以来，王氏始执国命，哀、平短祚，莽遂篡位，盖其威福所由来者渐矣！</p>
</section>

    <script type="text/x-thebe-config">
    {
        requestKernel: true,
        binderOptions: {
            repo: "binder-examples/jupyter-stacks-datascience",
            ref: "master",
        },
        codeMirrorConfig: {
            theme: "abcdef",
            mode: "python"
        },
        kernelOptions: {
            kernelName: "python3",
            path: "./."
        },
        predefinedOutput: true
    }
    </script>
    <script>kernelName = 'python3'</script>

              </div>
              
            </main>
            <footer class="footer-article noprint">
                
    <!-- Previous / next buttons -->
<div class='prev-next-area'>
    <a class='left-prev' id="prev-link" href="chap9.html" title="previous page">
        <i class="fas fa-angle-left"></i>
        <div class="prev-next-info">
            <p class="prev-next-subtitle">previous</p>
            <p class="prev-next-title">第9卷</p>
        </div>
    </a>
    <a class='right-next' id="next-link" href="chap11.html" title="next page">
    <div class="prev-next-info">
        <p class="prev-next-subtitle">next</p>
        <p class="prev-next-title">第11卷</p>
    </div>
    <i class="fas fa-angle-right"></i>
    </a>
</div>
            </footer>
        </div>
    </div>
    <div class="footer-content row">
        <footer class="col footer"><p>
  
    By Liang Liu<br/>
  
      &copy; Copyright 2022.<br/>
</p>
        </footer>
    </div>
    
</div>


      </div>
    </div>
  
  <!-- Scripts loaded after <body> so the DOM is not blocked -->
  <script src="_static/scripts/pydata-sphinx-theme.js?digest=1999514e3f237ded88cf"></script>


  </body>
</html>