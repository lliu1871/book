
<!DOCTYPE html>

<html>
  <head>
    <meta charset="utf-8" />
    <meta name="viewport" content="width=device-width, initial-scale=1.0" /><meta name="generator" content="Docutils 0.17.1: http://docutils.sourceforge.net/" />

    <title>第74卷 &#8212; 汉书</title>
    
  <!-- Loaded before other Sphinx assets -->
  <link href="_static/styles/theme.css?digest=1999514e3f237ded88cf" rel="stylesheet">
<link href="_static/styles/pydata-sphinx-theme.css?digest=1999514e3f237ded88cf" rel="stylesheet">

    
  <link rel="stylesheet"
    href="_static/vendor/fontawesome/5.13.0/css/all.min.css">
  <link rel="preload" as="font" type="font/woff2" crossorigin
    href="_static/vendor/fontawesome/5.13.0/webfonts/fa-solid-900.woff2">
  <link rel="preload" as="font" type="font/woff2" crossorigin
    href="_static/vendor/fontawesome/5.13.0/webfonts/fa-brands-400.woff2">

    <link rel="stylesheet" type="text/css" href="_static/pygments.css" />
    <link rel="stylesheet" href="_static/styles/sphinx-book-theme.css?digest=5115cc725059bd94278eecd172e13a965bf8f5a9" type="text/css" />
    <link rel="stylesheet" type="text/css" href="_static/togglebutton.css" />
    <link rel="stylesheet" type="text/css" href="_static/copybutton.css" />
    <link rel="stylesheet" type="text/css" href="_static/mystnb.css" />
    <link rel="stylesheet" type="text/css" href="_static/sphinx-thebe.css" />
    <link rel="stylesheet" type="text/css" href="_static/proof.css" />
    <link rel="stylesheet" type="text/css" href="_static/design-style.b7bb847fb20b106c3d81b95245e65545.min.css" />
    
  <!-- Pre-loaded scripts that we'll load fully later -->
  <link rel="preload" as="script" href="_static/scripts/pydata-sphinx-theme.js?digest=1999514e3f237ded88cf">

    <script data-url_root="./" id="documentation_options" src="_static/documentation_options.js"></script>
    <script src="_static/jquery.js"></script>
    <script src="_static/underscore.js"></script>
    <script src="_static/doctools.js"></script>
    <script src="_static/clipboard.min.js"></script>
    <script src="_static/copybutton.js"></script>
    <script src="_static/scripts/sphinx-book-theme.js?digest=9c920249402e914e316237a7dbc6769907cce411"></script>
    <script>let toggleHintShow = 'Click to show';</script>
    <script>let toggleHintHide = 'Click to hide';</script>
    <script>let toggleOpenOnPrint = 'true';</script>
    <script src="_static/togglebutton.js"></script>
    <script>var togglebuttonSelector = '.toggle, .admonition.dropdown, .tag_hide_input div.cell_input, .tag_hide-input div.cell_input, .tag_hide_output div.cell_output, .tag_hide-output div.cell_output, .tag_hide_cell.cell, .tag_hide-cell.cell';</script>
    <script src="_static/design-tabs.js"></script>
    <script>const THEBE_JS_URL = "https://unpkg.com/thebe@0.8.2/lib/index.js"
const thebe_selector = ".thebe,.cell"
const thebe_selector_input = "pre"
const thebe_selector_output = ".output, .cell_output"
</script>
    <script async="async" src="_static/sphinx-thebe.js"></script>
    <link rel="index" title="Index" href="genindex.html" />
    <link rel="search" title="Search" href="search.html" />
    <link rel="next" title="第75卷" href="chap75.html" />
    <link rel="prev" title="第73卷" href="chap73.html" />
    <meta name="viewport" content="width=device-width, initial-scale=1" />
    <meta name="docsearch:language" content="None">
    

    <!-- Google Analytics -->
    
  </head>
  <body data-spy="scroll" data-target="#bd-toc-nav" data-offset="60">
<!-- Checkboxes to toggle the left sidebar -->
<input type="checkbox" class="sidebar-toggle" name="__navigation" id="__navigation" aria-label="Toggle navigation sidebar">
<label class="overlay overlay-navbar" for="__navigation">
    <div class="visually-hidden">Toggle navigation sidebar</div>
</label>
<!-- Checkboxes to toggle the in-page toc -->
<input type="checkbox" class="sidebar-toggle" name="__page-toc" id="__page-toc" aria-label="Toggle in-page Table of Contents">
<label class="overlay overlay-pagetoc" for="__page-toc">
    <div class="visually-hidden">Toggle in-page Table of Contents</div>
</label>
<!-- Headers at the top -->
<div class="announcement header-item noprint"></div>
<div class="header header-item noprint"></div>

    
    <div class="container-fluid" id="banner"></div>

    

    <div class="container-xl">
      <div class="row">
          
<!-- Sidebar -->
<div class="bd-sidebar noprint" id="site-navigation">
    <div class="bd-sidebar__content">
        <div class="bd-sidebar__top"><div class="navbar-brand-box">
    <a class="navbar-brand text-wrap" href="index.html">
      
        <!-- `logo` is deprecated in Sphinx 4.0, so remove this when we stop supporting 3 -->
        
      
      
      <img src="_static/logo.jpg" class="logo" alt="logo">
      
      
      <h1 class="site-logo" id="site-title">汉书</h1>
      
    </a>
</div><form class="bd-search d-flex align-items-center" action="search.html" method="get">
  <i class="icon fas fa-search"></i>
  <input type="search" class="form-control" name="q" id="search-input" placeholder="Search this book..." aria-label="Search this book..." autocomplete="off" >
</form><nav class="bd-links" id="bd-docs-nav" aria-label="Main">
    <div class="bd-toc-item active">
        
        <ul class="nav bd-sidenav bd-sidenav__home-link">
            <li class="toctree-l1">
                <a class="reference internal" href="intro.html">
                    汉书目录
                </a>
            </li>
        </ul>
        <ul class="current nav bd-sidenav">
 <li class="toctree-l1">
  <a class="reference internal" href="preface.html">
   序言
  </a>
 </li>
 <li class="toctree-l1">
  <a class="reference internal" href="chap1.html">
   第1卷
  </a>
 </li>
 <li class="toctree-l1">
  <a class="reference internal" href="chap2.html">
   第2卷
  </a>
 </li>
 <li class="toctree-l1">
  <a class="reference internal" href="chap3.html">
   第3卷
  </a>
 </li>
 <li class="toctree-l1">
  <a class="reference internal" href="chap4.html">
   第4卷
  </a>
 </li>
 <li class="toctree-l1">
  <a class="reference internal" href="chap5.html">
   第5卷
  </a>
 </li>
 <li class="toctree-l1">
  <a class="reference internal" href="chap6.html">
   第6卷
  </a>
 </li>
 <li class="toctree-l1">
  <a class="reference internal" href="chap7.html">
   第7卷
  </a>
 </li>
 <li class="toctree-l1">
  <a class="reference internal" href="chap8.html">
   第8卷
  </a>
 </li>
 <li class="toctree-l1">
  <a class="reference internal" href="chap9.html">
   第9卷
  </a>
 </li>
 <li class="toctree-l1">
  <a class="reference internal" href="chap10.html">
   第10卷
  </a>
 </li>
 <li class="toctree-l1">
  <a class="reference internal" href="chap11.html">
   第11卷
  </a>
 </li>
 <li class="toctree-l1">
  <a class="reference internal" href="chap12.html">
   第12卷
  </a>
 </li>
 <li class="toctree-l1">
  <a class="reference internal" href="chap13.html">
   第13卷
  </a>
 </li>
 <li class="toctree-l1">
  <a class="reference internal" href="chap14.html">
   第14卷
  </a>
 </li>
 <li class="toctree-l1">
  <a class="reference internal" href="chap15.html">
   第15卷
  </a>
 </li>
 <li class="toctree-l1">
  <a class="reference internal" href="chap16.html">
   第16卷
  </a>
 </li>
 <li class="toctree-l1">
  <a class="reference internal" href="chap17.html">
   第17卷
  </a>
 </li>
 <li class="toctree-l1">
  <a class="reference internal" href="chap18.html">
   第18卷
  </a>
 </li>
 <li class="toctree-l1">
  <a class="reference internal" href="chap19.html">
   第19卷
  </a>
 </li>
 <li class="toctree-l1">
  <a class="reference internal" href="chap20.html">
   第20卷
  </a>
 </li>
 <li class="toctree-l1">
  <a class="reference internal" href="chap21.html">
   第21卷
  </a>
 </li>
 <li class="toctree-l1">
  <a class="reference internal" href="chap22.html">
   第22卷
  </a>
 </li>
 <li class="toctree-l1">
  <a class="reference internal" href="chap23.html">
   第23卷
  </a>
 </li>
 <li class="toctree-l1">
  <a class="reference internal" href="chap24.html">
   第24卷
  </a>
 </li>
 <li class="toctree-l1">
  <a class="reference internal" href="chap25.html">
   第25卷
  </a>
 </li>
 <li class="toctree-l1">
  <a class="reference internal" href="chap26.html">
   第26卷
  </a>
 </li>
 <li class="toctree-l1">
  <a class="reference internal" href="chap27.html">
   第27卷
  </a>
 </li>
 <li class="toctree-l1">
  <a class="reference internal" href="chap28.html">
   第28卷
  </a>
 </li>
 <li class="toctree-l1">
  <a class="reference internal" href="chap29.html">
   第29卷
  </a>
 </li>
 <li class="toctree-l1">
  <a class="reference internal" href="chap30.html">
   第30卷
  </a>
 </li>
 <li class="toctree-l1">
  <a class="reference internal" href="chap31.html">
   第31卷
  </a>
 </li>
 <li class="toctree-l1">
  <a class="reference internal" href="chap32.html">
   第32卷
  </a>
 </li>
 <li class="toctree-l1">
  <a class="reference internal" href="chap33.html">
   第33卷
  </a>
 </li>
 <li class="toctree-l1">
  <a class="reference internal" href="chap34.html">
   第34卷
  </a>
 </li>
 <li class="toctree-l1">
  <a class="reference internal" href="chap35.html">
   第35卷
  </a>
 </li>
 <li class="toctree-l1">
  <a class="reference internal" href="chap36.html">
   第36卷
  </a>
 </li>
 <li class="toctree-l1">
  <a class="reference internal" href="chap37.html">
   第37卷
  </a>
 </li>
 <li class="toctree-l1">
  <a class="reference internal" href="chap38.html">
   第38卷
  </a>
 </li>
 <li class="toctree-l1">
  <a class="reference internal" href="chap39.html">
   第39卷
  </a>
 </li>
 <li class="toctree-l1">
  <a class="reference internal" href="chap40.html">
   第40卷
  </a>
 </li>
 <li class="toctree-l1">
  <a class="reference internal" href="chap41.html">
   第41卷
  </a>
 </li>
 <li class="toctree-l1">
  <a class="reference internal" href="chap42.html">
   第42卷
  </a>
 </li>
 <li class="toctree-l1">
  <a class="reference internal" href="chap43.html">
   第43卷
  </a>
 </li>
 <li class="toctree-l1">
  <a class="reference internal" href="chap44.html">
   第44卷
  </a>
 </li>
 <li class="toctree-l1">
  <a class="reference internal" href="chap45.html">
   第45卷
  </a>
 </li>
 <li class="toctree-l1">
  <a class="reference internal" href="chap46.html">
   第46卷
  </a>
 </li>
 <li class="toctree-l1">
  <a class="reference internal" href="chap47.html">
   第47卷
  </a>
 </li>
 <li class="toctree-l1">
  <a class="reference internal" href="chap48.html">
   第48卷
  </a>
 </li>
 <li class="toctree-l1">
  <a class="reference internal" href="chap49.html">
   第49卷
  </a>
 </li>
 <li class="toctree-l1">
  <a class="reference internal" href="chap50.html">
   第50卷
  </a>
 </li>
 <li class="toctree-l1">
  <a class="reference internal" href="chap51.html">
   第51卷
  </a>
 </li>
 <li class="toctree-l1">
  <a class="reference internal" href="chap52.html">
   第52卷
  </a>
 </li>
 <li class="toctree-l1">
  <a class="reference internal" href="chap53.html">
   第53卷
  </a>
 </li>
 <li class="toctree-l1">
  <a class="reference internal" href="chap54.html">
   第54卷
  </a>
 </li>
 <li class="toctree-l1">
  <a class="reference internal" href="chap55.html">
   第55卷
  </a>
 </li>
 <li class="toctree-l1">
  <a class="reference internal" href="chap56.html">
   第56卷
  </a>
 </li>
 <li class="toctree-l1">
  <a class="reference internal" href="chap57.html">
   第57卷
  </a>
 </li>
 <li class="toctree-l1">
  <a class="reference internal" href="chap58.html">
   第58卷
  </a>
 </li>
 <li class="toctree-l1">
  <a class="reference internal" href="chap59.html">
   第59卷
  </a>
 </li>
 <li class="toctree-l1">
  <a class="reference internal" href="chap60.html">
   第60卷
  </a>
 </li>
 <li class="toctree-l1">
  <a class="reference internal" href="chap61.html">
   第61卷
  </a>
 </li>
 <li class="toctree-l1">
  <a class="reference internal" href="chap62.html">
   第62卷
  </a>
 </li>
 <li class="toctree-l1">
  <a class="reference internal" href="chap63.html">
   第63卷
  </a>
 </li>
 <li class="toctree-l1">
  <a class="reference internal" href="chap64.html">
   第64卷
  </a>
 </li>
 <li class="toctree-l1">
  <a class="reference internal" href="chap65.html">
   第65卷
  </a>
 </li>
 <li class="toctree-l1">
  <a class="reference internal" href="chap66.html">
   第66卷
  </a>
 </li>
 <li class="toctree-l1">
  <a class="reference internal" href="chap67.html">
   第67卷
  </a>
 </li>
 <li class="toctree-l1">
  <a class="reference internal" href="chap68.html">
   第68卷
  </a>
 </li>
 <li class="toctree-l1">
  <a class="reference internal" href="chap69.html">
   第69卷
  </a>
 </li>
 <li class="toctree-l1">
  <a class="reference internal" href="chap70.html">
   第70卷
  </a>
 </li>
 <li class="toctree-l1">
  <a class="reference internal" href="chap71.html">
   第71卷
  </a>
 </li>
 <li class="toctree-l1">
  <a class="reference internal" href="chap72.html">
   第72卷
  </a>
 </li>
 <li class="toctree-l1">
  <a class="reference internal" href="chap73.html">
   第73卷
  </a>
 </li>
 <li class="toctree-l1 current active">
  <a class="current reference internal" href="#">
   第74卷
  </a>
 </li>
 <li class="toctree-l1">
  <a class="reference internal" href="chap75.html">
   第75卷
  </a>
 </li>
 <li class="toctree-l1">
  <a class="reference internal" href="chap76.html">
   第76卷
  </a>
 </li>
 <li class="toctree-l1">
  <a class="reference internal" href="chap77.html">
   第77卷
  </a>
 </li>
 <li class="toctree-l1">
  <a class="reference internal" href="chap78.html">
   第78卷
  </a>
 </li>
 <li class="toctree-l1">
  <a class="reference internal" href="chap79.html">
   第79卷
  </a>
 </li>
 <li class="toctree-l1">
  <a class="reference internal" href="chap80.html">
   第80卷
  </a>
 </li>
 <li class="toctree-l1">
  <a class="reference internal" href="chap81.html">
   第81卷
  </a>
 </li>
 <li class="toctree-l1">
  <a class="reference internal" href="chap82.html">
   第82卷
  </a>
 </li>
 <li class="toctree-l1">
  <a class="reference internal" href="chap83.html">
   第83卷
  </a>
 </li>
 <li class="toctree-l1">
  <a class="reference internal" href="chap84.html">
   第84卷
  </a>
 </li>
 <li class="toctree-l1">
  <a class="reference internal" href="chap85.html">
   第85卷
  </a>
 </li>
 <li class="toctree-l1">
  <a class="reference internal" href="chap86.html">
   第86卷
  </a>
 </li>
 <li class="toctree-l1">
  <a class="reference internal" href="chap87.html">
   第87卷
  </a>
 </li>
 <li class="toctree-l1">
  <a class="reference internal" href="chap88.html">
   第88卷
  </a>
 </li>
 <li class="toctree-l1">
  <a class="reference internal" href="chap89.html">
   第89卷
  </a>
 </li>
 <li class="toctree-l1">
  <a class="reference internal" href="chap90.html">
   第90卷
  </a>
 </li>
 <li class="toctree-l1">
  <a class="reference internal" href="chap91.html">
   第91卷
  </a>
 </li>
 <li class="toctree-l1">
  <a class="reference internal" href="chap92.html">
   第92卷
  </a>
 </li>
 <li class="toctree-l1">
  <a class="reference internal" href="chap93.html">
   第93卷
  </a>
 </li>
 <li class="toctree-l1">
  <a class="reference internal" href="chap94.html">
   第94卷
  </a>
 </li>
 <li class="toctree-l1">
  <a class="reference internal" href="chap95.html">
   第95卷
  </a>
 </li>
 <li class="toctree-l1">
  <a class="reference internal" href="chap96.html">
   第96卷
  </a>
 </li>
 <li class="toctree-l1">
  <a class="reference internal" href="chap97.html">
   第97卷
  </a>
 </li>
 <li class="toctree-l1">
  <a class="reference internal" href="chap98.html">
   第98卷
  </a>
 </li>
 <li class="toctree-l1">
  <a class="reference internal" href="chap99.html">
   第99卷
  </a>
 </li>
 <li class="toctree-l1">
  <a class="reference internal" href="chap100.html">
   第100卷
  </a>
 </li>
</ul>

    </div>
</nav></div>
        <div class="bd-sidebar__bottom">
             <!-- To handle the deprecated key -->
            
            <div class="navbar_extra_footer">
            Powered by <a href="https://jupyterbook.org">Jupyter Book</a>
            </div>
            
        </div>
    </div>
    <div id="rtd-footer-container"></div>
</div>


          


          
<!-- A tiny helper pixel to detect if we've scrolled -->
<div class="sbt-scroll-pixel-helper"></div>
<!-- Main content -->
<div class="col py-0 content-container">
    
    <div class="header-article row sticky-top noprint">
        



<div class="col py-1 d-flex header-article-main">
    <div class="header-article__left">
        
        <label for="__navigation"
  class="headerbtn"
  data-toggle="tooltip"
data-placement="right"
title="Toggle navigation"
>
  

<span class="headerbtn__icon-container">
  <i class="fas fa-bars"></i>
  </span>

</label>

        
    </div>
    <div class="header-article__right">
<div class="menu-dropdown menu-dropdown-launch-buttons">
  <button class="headerbtn menu-dropdown__trigger"
      aria-label="Launch interactive content">
      <i class="fas fa-rocket"></i>
  </button>
  <div class="menu-dropdown__content">
    <ul>
      <li>
        <a href="https://mybinder.org/v2/gh/executablebooks/jupyter-book/master?urlpath=tree/docs/chap74.md"
   class="headerbtn"
   data-toggle="tooltip"
data-placement="left"
title="Launch on Binder"
>
  

<span class="headerbtn__icon-container">
  
    <img src="_static/images/logo_binder.svg">
  </span>
<span class="headerbtn__text-container">Binder</span>
</a>

      </li>
      
    </ul>
  </div>
</div>

<button onclick="toggleFullScreen()"
  class="headerbtn"
  data-toggle="tooltip"
data-placement="bottom"
title="Fullscreen mode"
>
  

<span class="headerbtn__icon-container">
  <i class="fas fa-expand"></i>
  </span>

</button>

<div class="menu-dropdown menu-dropdown-repository-buttons">
  <button class="headerbtn menu-dropdown__trigger"
      aria-label="Source repositories">
      <i class="fab fa-github"></i>
  </button>
  <div class="menu-dropdown__content">
    <ul>
      <li>
        <a href="https://github.com/executablebooks/jupyter-book"
   class="headerbtn"
   data-toggle="tooltip"
data-placement="left"
title="Source repository"
>
  

<span class="headerbtn__icon-container">
  <i class="fab fa-github"></i>
  </span>
<span class="headerbtn__text-container">repository</span>
</a>

      </li>
      
      <li>
        <a href="https://github.com/executablebooks/jupyter-book/issues/new?title=Issue%20on%20page%20%2Fchap74.html&body=Your%20issue%20content%20here."
   class="headerbtn"
   data-toggle="tooltip"
data-placement="left"
title="Open an issue"
>
  

<span class="headerbtn__icon-container">
  <i class="fas fa-lightbulb"></i>
  </span>
<span class="headerbtn__text-container">open issue</span>
</a>

      </li>
      
    </ul>
  </div>
</div>

<div class="menu-dropdown menu-dropdown-download-buttons">
  <button class="headerbtn menu-dropdown__trigger"
      aria-label="Download this page">
      <i class="fas fa-download"></i>
  </button>
  <div class="menu-dropdown__content">
    <ul>
      <li>
        <a href="_sources/chap74.ipynb"
   class="headerbtn"
   data-toggle="tooltip"
data-placement="left"
title="Download notebook file"
>
  

<span class="headerbtn__icon-container">
  <i class="fas fa-code"></i>
  </span>
<span class="headerbtn__text-container">.ipynb</span>
</a>

      </li>
      
      <li>
        <a href="_sources/chap74.md"
   class="headerbtn"
   data-toggle="tooltip"
data-placement="left"
title="Download source file"
>
  

<span class="headerbtn__icon-container">
  <i class="fas fa-file"></i>
  </span>
<span class="headerbtn__text-container">.md</span>
</a>

      </li>
      
      <li>
        
<button onclick="printPdf(this)"
  class="headerbtn"
  data-toggle="tooltip"
data-placement="left"
title="Print to PDF"
>
  

<span class="headerbtn__icon-container">
  <i class="fas fa-file-pdf"></i>
  </span>
<span class="headerbtn__text-container">.pdf</span>
</button>

      </li>
      
    </ul>
  </div>
</div>

    </div>
</div>

<!-- Table of contents -->
<div class="col-md-3 bd-toc show noprint">
</div>
    </div>
    <div class="article row">
        <div class="col pl-md-3 pl-lg-5 content-container">
            <!-- Table of contents that is only displayed when printing the page -->
            <div id="jb-print-docs-body" class="onlyprint">
                <h1>第74卷</h1>
                <!-- Table of contents -->
                <div id="print-main-content">
                    <div id="jb-print-toc">
                        
                    </div>
                </div>
            </div>
            <main id="main-content" role="main">
                
              <div>
                
  <section class="tex2jax_ignore mathjax_ignore" id="id1">
<h1>第74卷<a class="headerlink" href="#id1" title="Permalink to this headline">#</a></h1>
<p><img alt="" src="_images/cover.jpg" /></p>
<p>【魏相丙吉传第四十四】</p>
<p>魏相字弱翁，济阴定陶人也，徙平陵。少学《易》，为郡卒史，举贤良，以对策高第，为茂陵令。顷之，御史大夫桑弘羊客诈称御史止传，丞不以时谒，客怒缚丞。相疑其有奸，收捕，案致其罪，论弃客市，茂陵大治。</p>
<p>后迁河南太守，禁止奸邪，豪强畏服。会丞相车千秋死，先是千秋子为雒阳武库令，自见失父，而相治郡严，恐久获罪，乃自免去。相使掾追呼之，遂不肯还。相独恨曰：「大将军闻此令去官，必以为我用丞相死不能遇其子。使当世贵人非我，殆矣！」武库令西至长安，大将军霍光果以责过相曰：「幼主新立，以为函谷京师之固，武库精兵所聚，故以丞相弟为关都尉，子为武库令。今河南太守不深惟国家大策，苟见丞相不在而斥逐其子，何浅薄也！」后人有告相贼杀不辜，事下有司。河南卒戍中都官者二三千人，遮大将军，自言愿复留作一年以赎太守罪。河南老弱万余人守关欲入上书，关吏以闻。大将军用武库令事，遂下相廷尉狱。久系逾冬，会赦出。复有诏守茂陵令，迁杨州刺史。考案郡国守相，多所贬退。相与丙吉相善，时吉为光禄大夫，与相书曰：「朝廷已深知弱翁治行，方且大用矣。愿少慎事自重，臧器于身。」相心善其言，为霁威严。居部二岁，征为谏大夫，复为河南太守。</p>
<p>数年，宣帝即位，征相入为大司农，迁御史大夫。四岁，大将军霍光薨，上思其功德，以其子禹为右将军，兄子乐平侯山复领尚书事。相因平恩侯许伯奏封事，言：「《春秋》讥世卿，恶宋三世为大夫，及鲁季孙之专权，皆危乱国家。自后元以来，禄去王室，政繇冢宰。今光死，子复为大将军，兄子秉枢机，昆弟诸婿据权势，在兵官。光夫人显及诸女皆通籍长信宫，或夜诏门出入，骄奢放纵，恐浸不制。宜有以损夺其权，破散阴谋，以固万世之基，全功臣之世。」又故事诸上书者皆为二封，署其一曰副，领尚书者先发副封，所言不善，屏去不奏。相复因许伯白，去副封以防雍蔽。宣帝善之，诏相给事中，皆从其议。霍氏杀许后之谋始得上闻。乃罢其三侯，令就第，亲属皆出补吏。于是韦贤以老病免，相遂代为丞相，封高平侯，食邑八百户。及霍氏怨相，又惮之，谋矫太后诏，先召斩丞相，然后废天子。事发觉，伏诛。宜帝始亲万机，厉精为治，练群臣，核名实，而相总领众职，甚称上意。</p>
<p>元康中，匈奴遣兵击汉屯田车师者，不能下。上与后将军赵充国等议，欲因匈奴衰弱，出兵击其右地，使不敢复扰西域。相上书谏曰：臣闻之，救乱诛暴，谓之义兵，兵义者王；敌加于己，不得已而起者，谓之应兵，兵应者胜；争恨小故，不忍愤怒者，谓之忿兵，兵忿者败；利人土地货宝者，谓之贪兵，兵贪者破；恃国家之大，矜民人之众，欲见威于敌者，谓之骄兵，兵骄者灭：此五者，非但人事，乃天道也。间者匈奴尝有善意，所得汉民辄奉归之，未有犯于边境，虽争屯田车师，不足致意中。今闻诸将军欲兴兵入其地，臣愚不知此兵何名者也。今边郡困乏，父子共犬羊之裘，食草莱之实，常恐不能自存，难以动兵。『军旅之后，必有凶年』，言民以其愁苦之气，伤阴阳之和也。出兵虽胜，犹有后忧，恐灾害之变因此以生。今郡国守、相多不实选，风俗尤薄，水旱不时。案今年计，子弟杀父兄、妻杀夫者，凡二百二十二人，臣愚以为此非小变也。今左右不忧此，乃欲发兵报纤介之忿于远夷，殆孔子所谓『吾恐季孙之忧不在颛臾而在萧墙之内』也。愿陛下与平昌侯、乐昌侯、平恩侯及有识者详议乃可。」上从相言而止。</p>
<p>相明《易经》，有师法，好观汉故事及便宜章奏，以为古今异制，方今务在奉行故事而已。数条汉兴已来国家便宜行事，及贤臣贾谊、朝错、董仲舒等所言，奏请施行之，曰：「臣闻明主在上，贤辅在下，则君安虞而民和睦。臣相幸得备位，不能奉明法，广教化，理四方，以宣圣德。民多背本趋末，或有饥寒之色，为陛下之忧，臣相罪当万死。臣相知能浅薄，不明国家大体，明用之宜，惟民终始，未得所由。窃伏观先帝圣德仁恩之厚，勤劳天下，垂意黎庶，忧水旱之灾，为民贫穷发仓廪，赈乏餧；遣谏大夫博士巡行天下，察风俗，举贤良，平冤狱，冠盖交道；省诸用，宽租赋，弛山泽波池，禁秣马酤酒贮积，所以周急继困，慰安元元，便利百姓之道甚备。臣相不能悉陈，昧死奏故事诏书凡二十三事。臣谨案王法必本于农而务积聚，量入制用以备凶灾，亡六年之畜，尚谓之急。元鼎三年，平原、勃海、太山、东郡溥被灾害，民饿死于道路。二千石不豫虑其难，使至于此，赖明诏振救，乃得蒙更生。今岁不登，谷暴腾踊，临秋收敛犹有乏者，至春恐甚，亡以相恤。西羌未平，师旅在外，兵革相乘，臣窃寒心，宜早图其备。唯陛下留神元元，帅繇先帝盛德以抚海内。」上施行其策。</p>
<p>又数表采《易阴阳》及《明堂月令》奏之，曰：</p>
<p>臣相幸得备员，奉职不修，不能宣广教化。阴阳未和，灾害未息，咎在臣等。臣闻《易》曰：「天地以顺动，故日月不过，四时不忒；圣王以顺动，</p>
<p>故刑罚清而民服。」天地变化，必繇阴阳，阴阳之分，以日为纪。日冬夏至，则八风之序立，万物之性成，各有常职，不得相干。东方之神太昊，乘『震』执规司春；南方之神炎帝，乘『离』执衡司夏；西方之神少昊，乘『兑』，执矩司秋；北方之神颛顼，乘『坎』执权司冬；中央之神黄帝，乘『坤』、『艮』执绳司下土。兹五帝所司，各有时也。东方之卦不可以治西方，南方之卦不可以治北方。春兴『兑』治则饥，秋兴『震』治则华，冬兴『离』治则泄，夏兴『坎』治则雹。明王谨于尊天，慎于养人，故立羲和之官以乘四时，节授民事。君动静以道，奉顺阴阳，则日月光明，风雨时节，寒暑调和。三者得叙，则灾害不生，五谷熟，丝麻遂，草木茂，鸟兽蕃，民不夭疾，衣食有余。若是，则君尊民说，上下亡怨，政教不违，礼让可兴。夫风雨不时，则伤农桑；农桑伤，则民饥寒；饥寒在身，则亡廉耻，寇贼奸宄所繇生也。臣愚以为阴阳者，王事之本，群生之命，自古贤圣未有不繇者也。天子之义，必纯取法天地，而观于先圣。高皇帝所述书《天子所服第八》曰：「大谒者臣章受诏长乐宫，曰：『令群臣议天子所服，以安治天下。』相国臣何、御史大夫臣昌谨与将军臣陵、太子太傅臣通等议：『春夏秋冬天子所服，当法天地之数，中得人和。故自天子王侯有土之君，下及兆民，能法天地，顺四时，以治国家，身亡祸殃，年寿永究，是奉宗庙安天下之大礼也。臣请法之。中谒者赵尧举春，李舜举夏，汤举秋，贡禹举冬，四人各职一时。』大谒者襄章奏，制曰：『可。』」孝文皇帝时，以二月施恩惠于天下，赐孝弟力田及罢军卒，祠死事者，颇非时节。御史大夫朝错时为太子家令，奏言其状。臣相伏念陛下恩泽甚厚，然而灾气未息，窃恐诏令有未合当时者也。愿陛下选明经通知阴阳者四人，各主一时，时至明言所职，以和阴阳，天下幸甚！</p>
<p>相数陈便宜，上纳用焉。</p>
<p>相敕掾史案事郡国及休告从家还至府，辄白四方异闻，或有逆贼风雨灾变，郡不上，相辄奏言之。时，丙吉为御史大夫，同心辅政，上皆重之。相为人严毅，不如吉宽。视事九岁，神爵三年薨，谥曰宪侯。子弘嗣，甘露中有罪削爵为关内侯。</p>
<p>丙吉字少卿，鲁国人也。治律令，为鲁狱史。积功劳，稍迁至廷尉右监。坐法失官，归为州从事。武帝末，巫蛊事起，吉以故廷尉监征，诏治巫蛊郡邸狱。时，宣帝生数月，以皇曾孙坐卫太子事系，吉见而怜之。又心知太子无事实，重哀曾孙无辜，吉择谨厚女徒，令保养曾孙，置闲燥处。吉治巫蛊事，连岁不决。后元二年，武帝疾，往来长杨、五柞宫，望气者言长安狱中有天子气，于是上遣使者分条中都官诏狱系者，亡轻重一切皆杀之。内谒者令郭穰夜到郡邸狱，吉闭门拒使者不纳，曰：「皇曾孙在。他人亡辜死者犹不可，况亲曾孙乎！」相守至天明不得入，穰还以闻，因劾奏吉。武帝亦寤，曰：「天使之也。」因赦天下。郡邸狱系者独赖吉得生，恩及四海矣。曾孙病，几不全者数焉，吉数敕保养乳母加致医药，视遇甚有恩惠，以私财物给其衣食。</p>
<p>后吉为车骑将军军市令，迁大将军长史，霍光甚重之，入为光禄大夫给事中。昭帝崩，无嗣，大将军光遣吉迎昌邑王贺。贺即位，以行淫乱废，光与车骑将军张安世诸大臣议所立，未定。吉奏记光曰：「将军事孝武皇帝，受襁褓之属，任天下之寄，孝昭皇帝早崩亡嗣，海内忧惧，欲亟闻嗣主，发丧之日以大谊立后，所立非其人，复以大谊废之，天下莫不服焉。方今社稷宗庙群生之命在将军之一举。窃伏听于众庶，察其所言，诸侯宗室在位列者，未有所闻于民间也。而遗诏所养武帝曾孙名病已在掖庭外家者，吉前使居郡邸时见其幼少，至今十八九矣，通经术，有美材，行安而节和。愿将军详大议，参以蓍龟，岂宜褒显，先使入侍，令天下昭然知之，然后决定大策，天下幸甚！」光览其议，遂尊立皇曾孙，遣宗正刘德与吉迎曾孙于掖庭。宣帝初即位，赐吉爵关内侯。</p>
<p>吉为人深厚，不伐善。自曾孙遭遇，吉绝口不道前恩，故朝廷莫能明其功也。地节三年，立皇太子，吉为太子太傅，数月，迁御史大夫。及霍氏诛，上躬亲政，省尚书事。是时，掖庭宫婢则令民夫上书，自陈尝有阿保之功。章下掖庭令考问，则辞引使者丙吉知状。掖庭令将则诣御史府以视吉。吉识，谓则曰：「汝尝坐养皇曾孙不谨督笞，汝安得有功？独渭城胡组、淮阳郭徵卿有恩耳。」分别奏组等共养劳苦状。诏吉求组、征卿，已死，有子孙，皆受厚赏。诏免则为庶人，赐钱十万。上亲见问，然后知吉有旧恩，而终不言。上大贤之，制诏丞相：「朕微眇时，御史大夫吉与朕有旧恩，厥德茂焉。《诗》不云乎？『亡德不报』。其封吉为博阳侯，邑千三百户。」临当封，吉疾病，上将使人加绅而封之，及其生存也。上忧吉疾不起，太子太傅夏侯胜曰：「此未死也。臣闻有阴德者，必飨其乐以及子孙。今吉未获报而疾甚，非其死疾也。」后病果愈。吉上书固辞，自陈不宜以空名受赏。上报曰：「朕之封君，非空名也，而君上书归侯印，是显朕不德也。方今天下</p>
<p>少事，君其专精神，省思虑，近医药，以自持。」后五岁，代魏相为丞相。</p>
<p>吉本起狱法小吏，后学《诗》、《礼》，皆通大义。及居相位，上宽大，好礼让。掾史有罪臧，不称职，辄予长休告，终无所案验。客或谓吉曰：「君侯为汉相，奸吏成其私，然无所惩艾。」吉曰：「夫以三公之府有案吏之名，吾窃陋焉。」后人代吉，因以为故事，公府不案吏，自吉始。</p>
<p>于官属掾史，务掩过扬善。吉驭吏耆酒，数逋荡，尝从吉出，醉呕丞相车上。西曹主吏白欲斥之，吉曰：「以醉饱之失去士，使此人将复何所容？西曹地忍之，此不过污丞相车茵耳。」遂不去也。此驭吏边郡人，习知边塞发奔命警备事，尝出，适见驿骑持赤白囊，边郡发奔命书驰来至。驭吏因随驿骑至公车刺取，知虏入云中、代郡，遽归府见吉白状，因曰：「恐虏所入边郡，二千石长吏有老病不任兵马者，宜可豫视。」吉善其言，召东曹案边长吏，琐科条其人。未已，诏召丞相、御史，问以虏所入郡吏，吉具对。御史大夫卒遽不能详知，以得谴让。而吉见谓忧边思职，驭吏力也。吉乃叹曰：「士亡不可容，能各有所长。向使丞相不先闻驭吏言，何见劳勉之有？」掾史繇是益贤吉。</p>
<p>吉又尝出，逢清道群斗者，死伤横道，吉过之不问，掾史独怪之。吉前行，逢人逐牛，牛喘吐舌，吉止驻，使骑吏问：「逐牛行几里矣？」掾史独谓丞相前后失问，或以讥吉，吉曰：「民斗相杀伤，长安令、京兆尹职所当禁备逐捕，岁竟丞相课其殿最，奏行赏罚而已。宰相不亲小事，非所当于道路问也。方春少阳用事，未可大热，恐牛近行，用暑故喘，此时气失节，恐有所伤害也。三公典调和阴阳，职当忧，是以问之。」掾史乃服，以吉知大体。</p>
<p>五凤三年春，吉病笃。上自临问吉，曰：「君即有不讳，谁可以自代者？」吉辞谢曰：「群臣行能，明主所知，愚臣无所能识。」上固问，吉顿首曰：「西河太守杜延年明于法度，晓国家故事，前为九卿十余年，今在郡治有能名。廷尉于定国执宪详平，天下自以不冤。太仆陈万年事后母孝，惇厚备于行止。此三人能皆在臣右，唯上察之。」上以吉言皆是而许焉。及吉薨，御史大夫黄霸为丞相，征西河太守杜延年为御史大夫，会其年老，乞骸骨。病免。以廷尉于定国代为御史大夫。黄霸薨，而定国为丞相，太仆陈万年代定国为御史大夫，居位皆称职，上称吉为知人。</p>
<p>吉薨，谥曰定侯。子显嗣，甘露中有罪削爵为关内侯，官至卫尉、太仆。始显少为诸曹，尝从祠高庙，至夕牲日，乃使出取斋衣。丞相吉大怒，谓其夫人曰：「宗庙至重，而显不敬慎，亡吾爵者必显也。」夫人为言，然后乃已。吉中子禹为水衡都尉，少子高为中垒校尉。</p>
<p>元帝时，长安士伍尊上书言：「臣少时为郡邸小吏，窃见孝宣皇帝以皇曾孙在郡邸狱。是时，治狱使者丙吉见皇曾孙遭离无辜，吉仁心感动，涕泣凄恻，选择复作胡组养视皇孙，吉常从。臣尊日再侍卧庭上。后遭条狱之召，吉扞拒大难，不避严刑峻法。既遭大赦，吉谓守丞谁知，皇孙不当在官，使谁如移书京兆尹，遣与胡组俱送京兆尹，不受，复还。及组日满当去，皇孙思慕，吉以私钱顾组，令留与郭徽卿并养数月，乃遣组去。后少内啬夫白吉曰：『食皇孙亡诏令』。时，吉得食米肉，月月以给皇孙。吉即时病，辄使臣尊朝夕请问皇孙，视省席蓐燥湿。候伺组、徽卿，不得令晨夜去皇孙敖荡，数奏甘毳食物。所以拥全神灵，成育圣躬，功德已无量矣。时岂豫知天下之福，而徼其报哉！诚其仁恩内结于心也。虽介之推割肌以存君，不足以比。教宣皇帝时，臣上书言状，幸得下吉，吉谦让不敢自伐，删去臣辞，专归美于组、徽卿。组、徽卿皆以受田宅赐钱，吉封为博阳侯，臣尊不得比组、徽卿。臣年老居贫，死在旦暮，欲终不言，恐使有功不著。吉子显坐微文夺爵为关内侯，臣愚以为宜复其爵邑，以报先入功德。」先是，显为太仆十余年，与官属大为奸利，臧千余万，司隶校尉昌案劾，罪至不道，奏请逮捕。上曰：「故丞相吉有旧恩，朕不忍绝。」免显官，夺邑四百户。后复以为城门校尉。显卒，子昌嗣爵关内侯。</p>
<p>成帝时，修废功，以吉旧恩尤重，鸿嘉元年制诏丞相御史：「盖闻褒功德，继绝统，所以重宗庙，广贤圣之路也。故博阳侯吉以旧恩有功而封，今其祀绝，朕甚怜之。夫善善及子孙，古今之通谊也，其封吉孙中郎将、关内侯昌为博阳侯，奉吉后。」国绝三十二岁复续云。昌传子至孙，王莽时乃绝。</p>
<p>赞曰：古之制名，必繇象类，远取诸物，近取诸身。故经谓君为元首，臣为股肱，明其一体，相待而成也。是故君臣相配，古今常道，自然之势也。近观汉相，高祖开基，萧、曹为冠，孝宣中兴，丙、魏有声。是时，黜陟有序，众职修理，公卿多称其位，海内兴于礼让。览其行事，岂虚乎哉！</p>
</section>

    <script type="text/x-thebe-config">
    {
        requestKernel: true,
        binderOptions: {
            repo: "binder-examples/jupyter-stacks-datascience",
            ref: "master",
        },
        codeMirrorConfig: {
            theme: "abcdef",
            mode: "python"
        },
        kernelOptions: {
            kernelName: "python3",
            path: "./."
        },
        predefinedOutput: true
    }
    </script>
    <script>kernelName = 'python3'</script>

              </div>
              
            </main>
            <footer class="footer-article noprint">
                
    <!-- Previous / next buttons -->
<div class='prev-next-area'>
    <a class='left-prev' id="prev-link" href="chap73.html" title="previous page">
        <i class="fas fa-angle-left"></i>
        <div class="prev-next-info">
            <p class="prev-next-subtitle">previous</p>
            <p class="prev-next-title">第73卷</p>
        </div>
    </a>
    <a class='right-next' id="next-link" href="chap75.html" title="next page">
    <div class="prev-next-info">
        <p class="prev-next-subtitle">next</p>
        <p class="prev-next-title">第75卷</p>
    </div>
    <i class="fas fa-angle-right"></i>
    </a>
</div>
            </footer>
        </div>
    </div>
    <div class="footer-content row">
        <footer class="col footer"><p>
  
    By Liang Liu<br/>
  
      &copy; Copyright 2022.<br/>
</p>
        </footer>
    </div>
    
</div>


      </div>
    </div>
  
  <!-- Scripts loaded after <body> so the DOM is not blocked -->
  <script src="_static/scripts/pydata-sphinx-theme.js?digest=1999514e3f237ded88cf"></script>


  </body>
</html>